σχετικά με τον καθορισμό προτύπων επιδόσεων για τις εκπομπές CO2 των νέων βαρέων επαγγελματικών οχημάτων και την τροποποίηση των κανονισμών (ΕΚ) αριθ. 595/2009 και (ΕΕ) 2018/956 του Ευρωπαϊκού Κοινοβουλίου και του Συμβουλίου και της οδηγίας 96/53/ΕΚ του Συμβουλίου
Ο παρών κανονισμός παρέχει, μαζί με τον κανονισμό (ΕΕ) 2019/631 του Ευρωπαϊκού Κοινοβουλίου και του Συμβουλίου (3), σαφή λύση για τη μείωση των εκπομπών CO2 που προέρχονται από τον τομέα των οδικών μεταφορών και συμβάλλουν στην επίτευξη του δεσμευτικού στόχου για μείωση των εκπομπών αερίων του θερμοκηπίου έως το 2030 σε όλο το φάσμα της οικονομίας κατά τουλάχιστον 40 % σε σύγκριση με το 1990, όπως επικυρώθηκε στα συμπεράσματα που εξέδωσε το Ευρωπαϊκό Συμβούλιο στις 23-24 Οκτωβρίου 2014 και εγκρίθηκε από το Συμβούλιο στις 6 Μαρτίου 2015 ως «εθνικά καθορισμένη πρόθεση συνεισφοράς της Ένωσης στο πλαίσιο της Συμφωνίας των Παρισίων».
Θα πρέπει, επομένως, να τεθούν στόχοι μείωσης των εκπομπών CO2 για τους στόλους νέων βαρέων επαγγελματικών οχημάτων σε ολόκληρη την Ένωση για το 2025 και για το 2030, με βάση τον χρόνο που απαιτείται για την ανανέωση του στόλου των οχημάτων και την ανάγκη να συμβάλει ο τομέας των οδικών μεταφορών στην επίτευξη των κλιματικών και ενεργειακών στόχων της Ένωσης για το 2030 και μετά. Αυτή η σταδιακή προσέγγιση δίνει επίσης σαφές και έγκαιρο μήνυμα στη βιομηχανία να επιταχύνει τη διάθεση στην αγορά ενεργειακά αποδοτικών τεχνολογιών και βαρέων επαγγελματικών οχημάτων μηδενικών και χαμηλών εκπομπών. Η εξάπλωση βαρέων επαγγελματικών οχημάτων μηδενικών εκπομπών αναμένεται ότι θα συμβάλει επίσης στην αντιμετώπιση σημαντικών προβλημάτων αστικής κινητικότητας. Η προώθηση τέτοιων βαρέων επαγγελματικών οχημάτων από τους κατασκευαστές είναι όχι μόνο απαραίτητη για τη μείωση των εκπομπών CO2 που προέρχονται από τις οδικές μεταφορές, αλλά και σημαντική για την αποτελεσματική μείωση των αέριων ρύπων και της υπερβολικής στάθμης θορύβου στις πόλεις και τις αστικές περιοχές.
Κατά τον καθορισμό των επιπέδων μείωσης των εκπομπών CO2 που θα πρέπει να επιτευχθούν από τον στόλο βαρέων επαγγελματικών οχημάτων της Ένωσης, θα πρέπει να συνυπολογιστεί η αποτελεσματικότητά τους όσον αφορά την αποδοτική ως προς το κόστος συμβολή τους στη μείωση των εκπομπών CO2 για τους τομείς που καλύπτονται από τον κανονισμό (ΕΕ) 2018/842 του Ευρωπαϊκού Κοινοβουλίου και του Συμβουλίου (4) έως το 2030, το συνακόλουθο κόστος και η εξοικονόμηση για την κοινωνία, τους κατασκευαστές, τους μεταφορείς, τους καταναλωτές, καθώς και οι άμεσες και έμμεσες επιπτώσεις τους στην απασχόληση, στην καινοτομία και τα παράλληλα οφέλη που δημιουργούνται σε επίπεδο μείωσης της ατμοσφαιρικής ρύπανσης και βελτίωσης της ενεργειακής ασφάλειας.
Στο πλαίσιο της εφαρμογής του κανονισμού (ΕΚ) αριθ. 595/2009 του Ευρωπαϊκού Κοινοβουλίου και του Συμβουλίου (5) θεσπίστηκε νέα διαδικασία για τον προσδιορισμό των εκπομπών CO2 και της κατανάλωσης καυσίμων επιμέρους βαρέων επαγγελματικών οχημάτων. Ο κανονισμός (ΕΕ) 2017/2400 της Επιτροπής (6) παρέχει μια μεθοδολογία, με βάση το εργαλείο VECTO, μέσω της οποίας μπορούν να προσομοιωθούν οι εκπομπές CO2 και η κατανάλωση καυσίμου συνολικών βαρέων επαγγελματικών οχημάτων. Η μεθοδολογία αυτή επιτρέπει τη συνεκτίμηση της ποικιλομορφίας του τομέα των βαρέων επαγγελματικών οχημάτων και του υψηλού βαθμού προσαρμογής επιμέρους βαρέων επαγγελματικών οχημάτων. Σε πρώτο στάδιο, από την 1η Ιουλίου 2019, οι εκπομπές CO2 καθορίζονται για τέσσερις ομάδες βαρέων επαγγελματικών οχημάτων που αντιπροσωπεύουν περίπου το 65 % έως το 70 % όλων των εκπομπών CO2 από τον στόλο των βαρέων επαγγελματικών οχημάτων της Ένωσης.
Τα δεδομένα για τις εκπομπές CO2 που καθορίζονται σύμφωνα με τον κανονισμό (ΕΕ) 2017/2400 πρέπει να παρακολουθούνται βάσει του κανονισμού (ΕΕ) 2018/956 του Ευρωπαϊκού Κοινοβουλίου και του Συμβουλίου (7). Τα δεδομένα αυτά θα πρέπει να αποτελέσουν τη βάση για τον καθορισμό των στόχων μείωσης των εκπομπών CO2 που πρέπει να επιτευχθούν από τις τέσσερις ομάδες βαρέων επαγγελματικών οχημάτων με τις υψηλότερες εκπομπές στην Ένωση, καθώς και για τον καθορισμό των μέσων ειδικών εκπομπών CO2 του κατασκευαστή σε μια δεδομένη περίοδο υποβολής στοιχείων.
Θα πρέπει να οριστεί στόχος μείωσης των εκπομπών CO2 για το 2025 ως σχετική μείωση με βάση τις μέσες εκπομπές CO2 από βαρέα επαγγελματικά οχήματα που ταξινομήθηκαν για πρώτη φορά κατά την περίοδο από την 1η Ιουλίου 2019 έως την 30ή Ιουνίου 2020, ο οποίος θα αντικατοπτρίζει την ανάπτυξη άμεσα διαθέσιμων αποδοτικών ως προς το κόστος τεχνολογιών για συμβατικά οχήματα. Για το 2030 και εξής, θα πρέπει επίσης να καθοριστεί στόχος μείωσης των εκπομπών CO2. Ο στόχος αυτός θα πρέπει να ισχύει εκτός αν αποφασιστεί διαφορετικά σύμφωνα με την επανεξέταση που θα διεξαχθεί το 2022. Ο στόχος για το 2030 θα πρέπει να αξιολογηθεί με βάση τις δεσμεύσεις της Ευρωπαϊκής Ένωσης στο πλαίσιο της Συμφωνίας του Παρισιού.
Για να διασφαλιστεί η αξιοπιστία των εκπομπών αναφοράς CO2 έναντι της αύξησης εκπομπών CO2 από βαρέα επαγγελματικά οχήματα με αθέμιτα διαδικαστικά μέσα, γεγονός που δεν θα ήταν αντιπροσωπευτικό μιας κατάστασης στην οποία οι εκπομπές CO2 υπόκεινται ήδη σε ρύθμιση, είναι σκόπιμο να προβλεφθεί μεθοδολογία για τη διόρθωση των εκπομπών CO2 αναφοράς, όπου απαιτείται.
Κατά τον υπολογισμό των εκπομπών CO2 αναφοράς που χρησιμεύουν ως η βάση για τον καθορισμό των συγκεκριμένων στόχων μείωσης εκπομπών CO2 για το 2025 και το 2030, θα πρέπει να ληφθεί υπόψη το αναμενόμενο δυναμικό μείωσης εκπομπών CO2 του στόλου βαρέων επαγγελματικών οχημάτων. Επομένως, είναι σκόπιμο να εξαιρεθούν από τον υπολογισμό αυτόν επαγγελματικά οχήματα όπως οχήματα που χρησιμοποιούνται για την αποκομιδή απορριμμάτων ή σε εργοτάξια. Τα εν λόγω οχήματα έχουν λίγα συγκριτικά διανυθέντα χιλιόμετρα και, λόγω του ειδικού τους τύπου οδήγησης, τα τεχνικά μέτρα για τη μείωση των εκπομπών CO2 και της κατανάλωσης καυσίμου δεν φαίνεται να είναι τόσο αποδοτικά ως προς το κόστος, όσο είναι για τα βαρέα επαγγελματικά οχήματα που χρησιμοποιούνται για την παράδοση εμπορευμάτων.
Πρέπει να διασφαλιστεί η δίκαιη κατανομή των συνολικών απαιτήσεων μείωσης των εκπομπών CO2 μεταξύ των κατασκευαστών, λαμβανομένης υπόψη της πολυμορφίας των βαρέων επαγγελματικών οχημάτων όσον αφορά τον σχεδιασμό και τον τύπο οδήγησης, τα ετήσια διανυθέντα χιλιόμετρα, το ωφέλιμο φορτίο και τη διάταξη του ρυμουλκούμενου. Συνεπώς, είναι σκόπιμο να γίνει διάκριση μεταξύ των βαρέων επαγγελματικών οχημάτων σύμφωνα με διαφορετικές και χωριστές επιμέρους ομάδες οχημάτων που αντανακλούν το τυπικό πρότυπο χρήσης των οχημάτων και τα ειδικά τεχνικά χαρακτηριστικά τους. Με τον καθορισμό ετήσιων ειδικών στόχων για τις εκπομπές CO2 ανά κατασκευαστή ως σταθμισμένου μέσου όρου των στόχων που καθορίζονται για κάθε επιμέρους ομάδα οχημάτων, οι κατασκευαστές αποκτούν επίσης τη δυνατότητα αποτελεσματικής εξισορρόπησης μιας πιθανής χαμηλής επίδοσης των οχημάτων σε ορισμένες επιμέρους ομάδες οχημάτων με μια υψηλή επίδοση σε άλλες επιμέρους ομάδες οχημάτων, λαμβάνοντας υπόψη τις μέσες εκπομπές CO2 των οχημάτων σε όλη τη διάρκεια ζωής στις διάφορες επιμέρους ομάδες οχημάτων.
Η συμμόρφωση του κατασκευαστή με τους ετήσιους ειδικούς στόχους για εκπομπές CO2 θα πρέπει να αξιολογείται με βάση τις μέσες εκπομπές CO2. Κατά τον καθορισμό των μέσων ειδικών εκπομπών CO2, θα πρέπει επίσης να λαμβάνονται υπόψη οι ιδιαιτερότητες που αντικατοπτρίζονται στους στόχους των διαφόρων επιμέρους ομάδων οχημάτων. Ως εκ τούτου, οι μέσες ειδικές εκπομπές CO2 ενός κατασκευαστή θα πρέπει να βασίζονται στις μέσες εκπομπές CO2 που καθορίζονται για κάθε επιμέρους ομάδα οχημάτων, συμπεριλαμβανομένου συντελεστή στάθμισης βάσει των υπολογιζόμενων μέσων ετήσιων διανυθέντων χιλιομέτρων και του μέσου ωφέλιμου φορτίου, ο οποίος αντικατοπτρίζει τις εκπομπές CO2 σε όλη τη διάρκεια ζωής. Λόγω του περιορισμένου δυναμικού μείωσης εκπομπών CO2 των επαγγελματικών οχημάτων, τα οχήματα αυτά δεν θα πρέπει να λαμβάνονται υπόψη για τον υπολογισμό των μέσων ειδικών εκπομπών CO2.
Προκειμένου να διασφαλιστεί η ομαλή μετάβαση προς την κινητικότητα μηδενικών εκπομπών και να παρασχεθούν κίνητρα για την ανάπτυξη και τη διάθεση στην αγορά της Ένωσης βαρέων επαγγελματικών οχημάτων μηδενικών και χαμηλών εκπομπών που θα συμπληρώνουν τα εργαλεία που προσανατολίζονται στη ζήτηση, όπως η οδηγία 2009/33/ΕΚ του Ευρωπαϊκού Κοινοβουλίου και του Συμβουλίου (8), θα πρέπει να καθιερωθεί ειδικός μηχανισμός με τη μορφή πιστωτικών υπερμορίων για τις περιόδους υποβολής στοιχείων πριν από το 2025 και θα πρέπει να καθοριστεί ένας δείκτης αναφοράς για το μερίδιο των βαρέων επαγγελματικών οχημάτων μηδενικών και χαμηλών εκπομπών στον στόλο κάθε κατασκευαστή για τις περιόδους αναφοράς πριν από το 2025.
Για τον υπολογισμό των μέσων ειδικών εκπομπών CO2 ενός κατασκευαστή κατά τις περιόδους υποβολής στοιχείων πριν από το 2025, όλα τα βαρέα επαγγελματικά οχήματα μηδενικών και χαμηλών εκπομπών θα πρέπει να υπολογίζονται πολλές φορές. Για τις περιόδους υποβολής στοιχείων από το 2025, οι μέσες ειδικές εκπομπές CO2 ενός κατασκευαστή θα πρέπει να υπολογίζονται λαμβανομένων υπόψη των επιδόσεων του έναντι του δείκτη αναφοράς βαρέων επαγγελματικών οχημάτων μηδενικών και χαμηλών εκπομπών. Το επίπεδο των κινήτρων θα πρέπει να ποικίλλει ανάλογα με τις πραγματικές εκπομπές CO2 του οχήματος. Προκειμένου να αποφευχθεί η αποδυνάμωση των περιβαλλοντικών στόχων, η μείωση εκπομπών CO2 που προκύπτει θα πρέπει να υπόκειται σε ανώτατο όριο.
Κατά τον σχεδιασμό του μηχανισμού παροχής κινήτρων για την ανάπτυξη βαρέων επαγγελματικών οχημάτων μηδενικών εκπομπών θα πρέπει επίσης να συμπεριληφθούν και μικρότερα φορτηγά που δεν υπόκεινται στους στόχους για μείωση στις εκπομπές CO2 βάσει του παρόντος κανονισμού. Τα εν λόγω οχήματα έχουν επίσης σημαντικά οφέλη όσον αφορά την αντιμετώπιση των προβλημάτων ατμοσφαιρικής ρύπανσης στις πόλεις. Προκειμένου να διασφαλιστεί ότι τα κίνητρα είναι ισορροπημένα μεταξύ των διαφόρων τύπων οχημάτων, η μείωση των μέσων ειδικών εκπομπών CO2 ενός κατασκευαστή που προκύπτει από τα μικρότερα φορτηγά μηδενικών εκπομπών θα πρέπει επίσης να υπόκειται σε ανώτατο όριο.
Προκειμένου να προωθηθεί η αποδοτική εφαρμογή των απαιτήσεων μείωσης των εκπομπών CO2, λαμβανομένων παράλληλα υπόψη των διακυμάνσεων της σύνθεσης του στόλου βαρέων επαγγελματικών οχημάτων και των εκπομπών CO2 κατά τη διάρκεια των ετών, οι κατασκευαστές θα πρέπει να έχουν τη δυνατότητα να εξισορροπήσουν την υψηλή τους απόδοση ως προς τη συμμόρφωσή τους με τον ειδικό στόχο εκπομπών CO2 σε ένα έτος με τυχόν χαμηλή απόδοση σε ένα άλλο έτος.
Προκειμένου να δοθούν κίνητρα για τις πρώτες μειώσεις εκπομπών CO2, ένας κατασκευαστής του οποίου οι μέσες ειδικές εκπομπές CO2 βρίσκονται χαμηλότερα από την πορεία μείωσης των εκπομπών CO2 που καθορίζεται από τις εκπομπές CO2 αναφοράς και τον στόχο των εκπομπών CO2 του 2025, θα πρέπει να είναι σε θέση να αποταμιεύσει τα εν λόγω πιστωτικά μόρια εκπομπών CO2 με σκοπό να συμμορφωθεί με τον στόχο του 2025. Ομοίως, ένας κατασκευαστής του οποίου οι μέσες ειδικές εκπομπές CO2 είναι χαμηλότερες από την πορεία μείωσης των εκπομπών CO2 μεταξύ του στόχου για το 2025 και του στόχου που θα ισχύει από το 2030 και εξής, θα πρέπει να είναι σε θέση να αποταμιεύσει τα εν λόγω πιστωτικά μόρια εκπομπών CO2 με σκοπό να συμμορφωθεί με τον στόχο των εκπομπών CO2 κατά την περίοδο από την 1η Ιουλίου 2025 έως την 30ή Ιουνίου 2030.
Σε περίπτωση μη συμμόρφωσης με τον στόχο ειδικών εκπομπών CO2 κατά τη διάρκεια οποιασδήποτε από τις δωδεκάμηνες περιόδους αναφοράς από την 1η Ιουλίου 2025 έως την 30ή Ιουνίου 2030, ο κατασκευαστής θα πρέπει επίσης να έχει τη δυνατότητα να αποκτήσει περιορισμένα χρεωστικά μόρια εκπομπών. Ωστόσο, οι κατασκευαστές θα πρέπει να εκκαθαρίσουν τα υπόλοιπα χρεωστικά μόρια εκπομπών στην περίοδο αναφοράς του 2029 που λήγει στις 30 Ιουνίου 2030.
Απαιτείται άρτιος μηχανισμός συμμόρφωσης ώστε να διασφαλισθεί η εκπλήρωση των στόχων των εκπομπών CO2 που απορρέουν από τον παρόντα κανονισμό. Οι υποχρεώσεις που υπέχουν οι κατασκευαστές για την παροχή ακριβών δεδομένων σύμφωνα με τον κανονισμό (ΕΕ) 2018/956 και τα διοικητικά πρόστιμα που ενδέχεται να επιβληθούν σε περίπτωση μη συμμόρφωσης με την υποχρέωση αυτή, συμβάλλουν στην εξασφάλιση της ορθότητας των δεδομένων που χρησιμοποιούνται για σκοπούς συμμόρφωσης στο πλαίσιο του παρόντος κανονισμού.
Για την επίτευξη των μειώσεων των εκπομπών CO2 σύμφωνα με τον παρόντα κανονισμό, οι εκπομπές CO2 από εν χρήσει βαρέα επαγγελματικά οχήματα θα πρέπει να είναι σύμφωνες με τις τιμές που καθορίζονται στον κανονισμό (ΕΚ) αριθ. 595/2009 και τα μέτρα εφαρμογής του. Επομένως, θα πρέπει να επιτρέπεται στην Επιτροπή να λαμβάνει υπόψη, κατά τον υπολογισμό των μέσων ειδικών εκπομπών CO2 για έναν κατασκευαστή, τις περιπτώσεις συστημικής μη συμμόρφωσης που ίσως έχουν διαπιστωθεί από τις αρχές έγκρισης τύπου σχετικά με τις εκπομπές CO2 των εν χρήσει βαρέων επαγγελματικών οχημάτων.
Για να είναι σε θέση να λάβει τέτοιου είδους μέτρα, η Επιτροπή θα πρέπει να έχει τις εξουσίες να θεσπίζει και να εφαρμόζει διαδικασία επαλήθευσης της αντιστοιχίας μεταξύ των εκπομπών CO2 των βαρέων επαγγελματικών οχημάτων εν χρήσει, όπως καθορίζονται σύμφωνα με τον κανονισμό (ΕΚ) αριθ. 595/2009, και τα μέτρα εφαρμογής του, και τις τιμές εκπομπών CO2 που καταγράφονται στα πιστοποιητικά συμμόρφωσης, τις ατομικές πιστοποιήσεις έγκρισης ή στους φακέλους πληροφοριών πελάτη. Κατά την ανάπτυξη της εν λόγω διαδικασίας, ιδιαίτερη προσοχή θα πρέπει να δίνεται στον εντοπισμό μεθόδων, συμπεριλαμβανομένης της χρήσης δεδομένων από συσκευές επί του οχήματος για την παρακολούθηση των καυσίμων και/ή της κατανάλωσης ενέργειας, για την ανίχνευση στρατηγικών μέσω των οποίων οι επιδόσεις CO2 του οχήματος βελτιώνονται τεχνητά κατά τη διαδικασία πιστοποίησης. Όταν διαπιστώνονται αποκλίσεις ή στρατηγικές που βελτιώνουν τεχνητά τις επιδόσεις του οχήματος από πλευράς εκπομπών CO2, τα εν λόγω πορίσματα πρέπει να θεωρούνται επαρκείς λόγοι για να εικάζεται ότι υπάρχει σοβαρός κίνδυνος μη συμμόρφωσης με τις απαιτήσεις που ορίζονται στον κανονισμό (ΕΚ) αριθ. 595/2009 του Ευρωπαϊκού Κοινοβουλίου και του Συμβουλίου και στον κανονισμό (ΕΕ) 2018/858 του Ευρωπαϊκού Κοινοβουλίου και του Συμβουλίου (10), και τα κράτη μέλη θα πρέπει να λαμβάνουν τα αναγκαία μέτρα σύμφωνα με το κεφάλαιο XI του κανονισμού (ΕΕ) 2018/858.
Η αποτελεσματικότητα των στόχων των εκπομπών CO2 που καθορίζονται στον παρόντα κανονισμό εξαρτάται σε μεγάλο βαθμό από την αντιπροσωπευτικότητα σε πραγματικές συνθήκες της μεθοδολογίας που χρησιμοποιείται για τον προσδιορισμό των εκπομπών CO2. Σύμφωνα με τη γνωμοδότηση του μηχανισμού επιστημονικών συμβουλών (SAM) του 2016 όσον αφορά τα ελαφρά επαγγελματικά οχήματα και τη σύσταση του Ευρωπαϊκού Κοινοβουλίου σε συνέχεια της έρευνας σχετικά με τις μετρήσεις εκπομπών στην αυτοκινητοβιομηχανία, είναι σκόπιμο, στην περίπτωση των βαρέων επαγγελματικών οχημάτων, να δημιουργηθεί μηχανισμός αξιολόγησης της αντιπροσωπευτικότητας των τιμών των εκπομπών CO2 και της κατανάλωσης ενέργειας που καθορίζονται σύμφωνα με τον κανονισμό (ΕΕ) 2017/2400. Ο πλέον αξιόπιστος τρόπος για να εξασφαλιστεί η αντιπροσωπευτικότητα σε πραγματικές συνθήκες των εν λόγω τιμών είναι η χρήση δεδομένων από τις συσκευές παρακολούθησης της κατανάλωσης καυσίμου και/ή κατανάλωσης ενέργειας επί του οχήματος. Η Επιτροπή θα πρέπει επομένως να έχει τις εξουσίες να αναπτύσσει τις αναγκαίες διαδικασίες για τη συλλογή και την επεξεργασία των δεδομένων κατανάλωσης καυσίμων και ενέργειας που απαιτούνται για τη διενέργεια των εν λόγω αξιολογήσεων και να διασφαλίζει τη δημοσιοποίηση των εν λόγω δεδομένων, προβλέποντας παράλληλα την προστασία οιωνδήποτε δεδομένων προσωπικού χαρακτήρα.
Το 2022, η Επιτροπή θα πρέπει να αξιολογήσει την αποτελεσματικότητα των προτύπων αποδόσεων για τις εκπομπές CO2 που καθορίζονται στον παρόντα κανονισμό και ειδικότερα το επίπεδο των μειώσεων εκπομπών CO2 που πρέπει να επιτευχθούν έως το 2030, τις λεπτομέρειες που θα πρέπει να είναι διαθέσιμες για την επίτευξη του στόχου αυτού και πέραν αυτού, καθώς και τη θέσπιση στόχων μείωσης των εκπομπών CO2 για άλλους τύπους βαρέων επαγγελματικών οχημάτων, όπως μικρά φορτηγά, επαγγελματικά οχήματα, λεωφορεία, πούλμαν και ρυμουλκούμενα. Η αξιολόγηση αυτή θα πρέπει επίσης να περιλαμβάνει, αποκλειστικά για τους σκοπούς του παρόντος κανονισμού, τα θέματα που άπτονται των βαρέων επαγγελματικών οχημάτων και των συνδυασμών οχημάτων, λαμβανομένων υπόψη των βαρών και διαστάσεων που ισχύουν για τις εθνικές μεταφορές, φέρ’ ειπείν, των σπονδυλωτών και διατροπικών εννοιών, ενώ θα αξιολογούνται και οι ενδεχόμενες πτυχές ασφάλειας και αποτελεσματικότητας των μεταφορών, οι διατροπικές και περιβαλλοντικές συνέπειες, ο αντίκτυπος στις υποδομές, το αντίρροπο αποτέλεσμα καθώς και η γεωγραφική κατάσταση των κρατών μελών.
Είναι σημαντικό να αξιολογούνται οι εκπομπές CO2 ολόκληρου του κύκλου ζωής από βαρέα επαγγελματικά οχήματα σε επίπεδο Ένωσης. Για τον σκοπό αυτό, η Επιτροπή θα πρέπει, όχι αργότερα από το 2023, να αξιολογήσει τη δυνατότητα ανάπτυξης κοινής ενωσιακής μεθοδολογίας για την αξιολόγηση και τη συνεπή υποβολή στοιχείων σχετικά με τις εκπομπές CO2 ολόκληρου κύκλου ζωής των βαρέων επαγγελματικών οχημάτων που διατίθενται στην αγορά της Ένωσης. Η Επιτροπή θα πρέπει να εγκρίνει μέτρα επακολούθησης, συμπεριλαμβανομένων, κατά περίπτωση, νομοθετικών προτάσεων.
Για να εξασφαλιστεί ότι οι ειδικές εκπομπές CO2 των βαρέων επαγγελματικών οχημάτων παραμένουν αντιπροσωπευτικές και πλήρως ενημερωμένες, ο παρών κανονισμός θα πρέπει να αντανακλά τις τροποποιήσεις του κανονισμού (ΕΚ) αριθ. 595/2009, και των μέτρων εφαρμογής του που επηρεάζουν τις εν λόγω ειδικές εκπομπές CO2. Για τον σκοπό αυτό, η Επιτροπή θα πρέπει να έχει την εξουσία να καθορίσει μεθοδολογία για τον ορισμό ενός αντιπροσωπευτικού βαρέος επαγγελματικού οχήματος για κάθε επιμέρους ομάδα οχημάτων, με βάση την οποία θα πρέπει να αξιολογούνται οι μεταβολές των ειδικών εκπομπών CO2.
Για να διασφαλιστούν ενιαίοι όροι εφαρμογής του παρόντος κανονισμού, θα πρέπει να ανατεθούν στην Επιτροπή οι εκτελεστικές αρμοδιότητες σχετικά με την ταυτοποίηση οχημάτων που είναι πιστοποιημένα ως επαγγελματικά οχήματα και την εφαρμογή διορθώσεων στις ετήσιες μέσες ειδικές εκπομπές CO2 ενός κατασκευαστή, τη συλλογή του τιμήματος υπέρβασης εκπομπών CO2, την αναφορά αποκλίσεων στις εκπομπές CO2 και τον συνυπολογισμό τους κατά τον υπολογισμό των μέσων ειδικών εκπομπών CO2, την αξιολόγηση της εφαρμογής των όρων βάσει των οποίων έχουν προσδιοριστεί οι εκπομπές αναφοράς CO2 και τα κριτήρια για να προσδιοριστεί κατά πόσον οι εν λόγω εκπομπές έχουν αυξηθεί αδικαιολόγητα και, εάν ναι, πώς πρέπει να διορθωθούν, τη διασφάλιση ότι οι ορισμένες παράμετροι σχετικά με τις εκπομπές CO2 και την κατανάλωση ενέργειας βαρέων επαγγελματικών οχημάτων σε πραγματικές συνθήκες διατίθενται διαστήματα στην Επιτροπή, τη διεξαγωγή επαληθεύσεων για τις τιμές εκπομπών CO2 και κατανάλωσης καυσίμου που καταγράφονται στους φακέλους πληροφοριών πελάτη ότι αντιστοιχούν στις εκπομπές CO2 και στην κατανάλωση καυσίμου των βαρέων επαγγελματικών οχημάτων εν χρήσει και την παρουσία στρατηγικών που βελτιώνουν τεχνητά τις επιδόσεις του οχήματος κατά τις δοκιμές που εκτελούνται ή τους υπολογισμούς που γίνονται, καθώς και τον ορισμό ενός ή περισσοτέρων αντιπροσωπευτικών οχημάτων μιας επιμέρους ομάδας οχημάτων με βάση τους οποίους καθορίζεται η προσαρμογή. Για να διασφαλιστούν ενιαίοι όροι εφαρμογής του κανονισμού (ΕΚ) αριθ. 595/2009, θα πρέπει να ανατεθούν στην Επιτροπή εκτελεστικές αρμοδιότητες σχετικά με τον προσδιορισμό ορισμένων πτυχών των περιβαλλοντικών επιδόσεων των οχημάτων των κατηγοριών M2, M3, N2, N3, O3 και O4. Οι εκτελεστικές αρμοδιότητες που αναφέρονται στην παρούσα αιτιολογική σκέψη θα πρέπει να ασκούνται σύμφωνα με τον κανονισμό (ΕΕ) αριθ. 182/2011 του Ευρωπαϊκού Κοινοβουλίου και του Συμβουλίου (11).
Προκειμένου να τροποποιηθούν ή να συμπληρωθούν μη ουσιώδη στοιχεία των διατάξεων του παρόντος κανονισμού, η εξουσία έκδοσης πράξεων σύμφωνα με το άρθρο 290 της Συνθήκης για τη λειτουργία της Ευρωπαϊκής Ένωσης θα πρέπει να ανατεθεί στην Επιτροπή όσον αφορά την αναπροσαρμογή των εκπομπών αναφοράς CO2, όσον αφορά τον καθορισμό των κατευθυντηρίων αρχών και κριτηρίων για τον ορισμό των διαδικασιών επαλήθευσης των εκπομπών CO2 βαρέων επαγγελματικών οχημάτων εν χρήσει και σύμφωνα με την τροποποίηση των παραρτημάτων του παρόντος κανονισμού για ορισμένες τεχνικές παραμέτρους, συμπεριλαμβανομένων των διορθωτικών συντελεστών των συντελεστών στάθμισης των προφίλ χρήσης, των τιμών των ωφέλιμων φορτίων και των τιμών των ετήσιων διανυθέντων χιλιομέτρων, καθώς και των συντελεστών προσαρμογής του ωφέλιμου φορτίου. Είναι ιδιαίτερα σημαντικό η Επιτροπή να διεξάγει, κατά τις προπαρασκευαστικές της εργασίες, τις κατάλληλες διαβουλεύσεις, μεταξύ άλλων σε επίπεδο εμπειρογνωμόνων, οι οποίες θα πρέπει να πραγματοποιούνται σύμφωνα με τις αρχές που ορίζονται στη διοργανική συμφωνία της 13ης Απριλίου 2016 για τη βελτίωση του νομοθετικού έργου (12). Πιο συγκεκριμένα, προκειμένου να διασφαλιστεί ισότιμη συμμετοχή στην εκπόνηση των κατ’ εξουσιοδότηση πράξεων, το Ευρωπαϊκό Κοινοβούλιο και το Συμβούλιο θα πρέπει να λαμβάνουν όλα τα έγγραφα ταυτόχρονα με τους εμπειρογνώμονες των κρατών μελών, και οι εμπειρογνώμονές τους θα πρέπει να έχουν συστηματικά πρόσβαση στις συνεδριάσεις των ομάδων εμπειρογνωμόνων της Επιτροπής που ασχολούνται με την εκπόνηση κατ’ εξουσιοδότηση πράξεων.
Οι εκπομπές αναφοράς CO2 βασίζονται στα δεδομένα παρακολούθησης που αναφέρονται σύμφωνα με τον κανονισμό (ΕΕ) 2018/956 για την περίοδο από την 1η Ιουλίου 2019 έως την 30ή Ιουνίου 2020 («η περίοδος αναφοράς»), εξαιρουμένων των επαγγελματικών οχημάτων, και υπολογίζονται σύμφωνα με το σημείο 3 του παραρτήματος I του παρόντος κανονισμού.
Εφαρμόζεται επίσης, για τους σκοπούς του άρθρου 5 και του σημείου 2.3 του παραρτήματος I του παρόντος κανονισμού, στα νέα βαρέα επαγγελματικά οχήματα της κατηγορίας Ν που δεν εμπίπτουν στο πεδίο εφαρμογής του κανονισμού (ΕΕ) αριθ. 510/2011 του Ευρωπαϊκού Κοινοβουλίου και του Συμβουλίου (14) και δεν πληρούν τα χαρακτηριστικά που ορίζονται στα στοιχεία α) έως δ) του πρώτου εδαφίου.
3.   Η Επιτροπή καθορίζει, μέσω εκτελεστικών πράξεων, ειδική διαδικασία για την ταυτοποίηση βαρέων επαγγελματικών οχημάτων που είναι πιστοποιημένα ως επαγγελματικά οχήματα σύμφωνα με τον κανονισμό (ΕΚ) αριθ. 595/2009 και τα μέτρα εφαρμογής του, αλλά δεν έχουν ταξινομηθεί ως τέτοια, και εφαρμόζει διορθώσεις στις ετήσιες μέσες ειδικές εκπομπές CO2 ενός κατασκευαστή, ώστε να λαμβάνονται υπόψη αυτά τα οχήματα, με αφετηρία την περίοδο υποβολής στοιχείων του έτους 2021 και για κάθε μεταγενέστερη περίοδο υποβολής στοιχείων. Οι εν λόγω εκτελεστικές πράξεις εκδίδονται σύμφωνα με τη διαδικασία εξέτασης στην οποία παραπέμπει το άρθρο 16 παράγραφος 2 του παρόντος κανονισμού.
«εκπομπές αναφοράς CO2»: ο μέσος όρος των ειδικών εκπομπών CO2 κατά την περίοδο υποβολής στοιχείων που αναφέρεται στο άρθρο 1 δεύτερο εδάφιο όλων των νέων βαρέων επαγγελματικών οχημάτων σε κάθε μία από τις επιμέρους ομάδες οχημάτων, εξαιρουμένων των επαγγελματικών οχημάτων, που καθορίζονται σύμφωνα με το σημείο 3 του παραρτήματος I·
«ειδικές εκπομπές CO2»: οι εκπομπές CO2 ενός μεμονωμένου βαρέος επαγγελματικού οχήματος που καθορίζονται σύμφωνα με το σημείο 2.1 του παραρτήματος I·
«μέσες ειδικές εκπομπές CO2»: ο μέσος όρος των ειδικών εκπομπών CO2 των νέων βαρέων επαγγελματικών οχημάτων ενός κατασκευαστή σε μια δεδομένη περίοδο υποβολής στοιχείων που καθορίζεται σύμφωνα με το σημείο 2.7 του παραρτήματος I·
«στόχος ειδικών εκπομπών CO2»: ο στόχος εκπομπών CO2 ενός μεμονωμένου κατασκευαστή, ο οποίος εκφράζεται σε g/tkm και καθορίζεται ετησίως για την προηγούμενη περίοδο υποβολής στοιχείων σύμφωνα με το σημείο 4 του παραρτήματος I·
«επαγγελματικό όχημα»: βαρύ επαγγελματικό όχημα για το οποίο έχουν προσδιοριστεί οι εκπομπές CO2 και η κατανάλωση καυσίμου, σύμφωνα με τον κανονισμό (ΕΚ) αριθ. 595/2009 και των μέτρων εφαρμογής του, μόνο για προφίλ χρήσης πλην αυτών που ορίζονται στο σημείο 2.1 του παραρτήματος I του παρόντος κανονισμού·
Από την 1η Ιουλίου 2020 και σε κάθε μεταγενέστερη περίοδο υποβολής στοιχείων, η Επιτροπή καθορίζει, για κάθε κατασκευαστή τις μέσες ειδικές εκπομπές CO2 σε g/tkm για την προηγούμενη περίοδο υποβολής στοιχείων, λαμβάνοντας υπόψη τα ακόλουθα:
Ο συντελεστής μηδενικών και χαμηλών εκπομπών λαμβάνει υπόψη τον αριθμό και τις εκπομπές CO2 βαρέων επαγγελματικών οχημάτων μηδενικών και χαμηλών εκπομπών στον στόλο του κατασκευαστή σε μια περίοδο υποβολής στοιχείων, συμπεριλαμβανομένων των βαρέων επαγγελματικών οχημάτων μηδενικών εκπομπών που αναφέρονται στο άρθρο 2 παράγραφος 1 δεύτερο εδάφιο, καθώς και των επαγγελματικών οχημάτων μηδενικών και χαμηλών εκπομπών, και καθορίζεται σύμφωνα με το σημείο 2.3 του παραρτήματος I.
2.   Για τις περιόδους υποβολής στοιχείων από το 2019 έως το 2024, τα βαρέα επαγγελματικά οχήματα μηδενικών και χαμηλών εκπομπών υπολογίζονται για τους σκοπούς της παραγράφου 1 ως εξής:
4.   Ο συντελεστής μηδενικών και χαμηλών εκπομπών μειώνει τις μέσες ειδικές εκπομπές CO2 ενός κατασκευαστή κατά 3 % κατ’ ανώτατο όριο. Η συμβολή των βαρέων επαγγελματικών οχημάτων μηδενικών εκπομπών που αναφέρονται στο άρθρο 2 παράγραφος 1 δεύτερο εδάφιο στον εν λόγω συντελεστή μειώνει τις μέσες ειδικές εκπομπές CO2 ενός κατασκευαστή κατά 1,5 % κατ’ ανώτατο όριο.
Στόχοι ειδικών εκπομπών CO2 ενός κατασκευαστή
Από την 1η Ιουλίου 2026 και για κάθε μεταγενέστερη περίοδο υποβολής στοιχείων, η Επιτροπή καθορίζει, για κάθε κατασκευαστή, στόχο ειδικών εκπομπών CO2 για την προηγούμενη περίοδο υποβολής στοιχείων. Ο εν λόγω στόχος ειδικών εκπομπών CO2 είναι το άθροισμα, για όλες τις επιμέρους ομάδες οχημάτων των προϊόντων, των ακόλουθων τιμών:
του στόχου μείωσης των εκπομπών CO2 που αναφέρεται στο άρθρο 1 παράγραφος 1 στοιχεία α) ή β), κατά περίπτωση·
1.   Για τους σκοπούς του προσδιορισμού της συμμόρφωσης του κατασκευαστή με τους στόχους ειδικών εκπομπών CO2 κατά τις περιόδους υποβολής στοιχείων των ετών 2025 έως 2029, λαμβάνονται υπόψη τα πιστωτικά ή χρεωστικά μόρια εκπομπών που καθορίζονται σύμφωνα με το σημείο 5 του παραρτήματος I, που αντιστοιχούν στον αριθμό των νέων βαρέων επαγγελματικών οχημάτων, εξαιρουμένων των επαγγελματικών οχημάτων, του κατασκευαστή σε μια περίοδο υποβολής στοιχείων, πολλαπλασιαζόμενα με:
Τα χρεωστικά μόρια εκπομπών αποκτώνται κατά τις περιόδους υποβολής στοιχείων των ετών 2025 έως 2029. Ωστόσο, το σύνολο των χρεωστικών μορίων εκπομπών ενός κατασκευαστή δεν υπερβαίνει το 5 % του στόχου ειδικών εκπομπών CO2 του κατασκευαστή κατά την περίοδο υποβολής στοιχείων του έτους 2025, πολλαπλασιαζόμενο με τον αριθμό των βαρέων επαγγελματικών οχημάτων του κατασκευαστή κατά την περίοδο αυτή («όριο χρεωστικών μορίων εκπομπών»).
2.   Η πορεία μείωσης των εκπομπών CO2 καθορίζεται για κάθε κατασκευαστή σύμφωνα με το σημείο 5.1 του παραρτήματος I, με βάση μια γραμμική πορεία μεταξύ των εκπομπών αναφοράς CO2 που αναφέρονται στο άρθρο 1 δεύτερο εδάφιο και του στόχου εκπομπών CO2 για την περίοδο υποβολής στοιχείων του έτους 2025 όπως ορίζεται στην πρώτη παράγραφο στοιχείο α) του εν λόγω άρθρου, και μεταξύ του στόχου εκπομπών CO2 για την περίοδο υποβολής στοιχείων του έτους 2025 και του στόχου εκπομπών CO2 για τις περιόδους υποβολής στοιχείων του έτους 2030 και εξής όπως καθορίζονται στην πρώτη παράγραφο, στοιχείο β του εν λόγω άρθρου.
1.   Όταν διαπιστώνεται ότι ένας κατασκευαστής έχει σημειώσει υπέρβαση εκπομπών CO2 κατά την έννοια της παραγράφου 2 σε δεδομένη περίοδο υποβολής στοιχείων από το 2025 και εξής, η Επιτροπή επιβάλλει τίμημα υπέρβασης εκπομπών CO2 υπολογιζόμενο σύμφωνα με τον ακόλουθο τύπο:
2.   Ο κατασκευαστής θεωρείται ότι έχει σημειώσει υπέρβαση εκπομπών CO2 σε οποιαδήποτε από τις ακόλουθες περιπτώσεις:
3.   Η Επιτροπή, μέσω εκτελεστικών πράξεων, ορίζει τα μέσα για την είσπραξη του τιμήματος υπέρβασης εκπομπών CO2 που προβλέπεται στην παράγραφο 1 του παρόντος άρθρου. Οι εν λόγω εκτελεστικές πράξεις εκδίδονται σύμφωνα με τη διαδικασία εξέτασης στην οποία παραπέμπει το άρθρο 16 παράγραφος 2.
1.   Οι αρχές έγκρισης τύπου αναφέρουν χωρίς καθυστέρηση στην Επιτροπή τυχόν αποκλίσεις όσον αφορά τις τιμές των εκπομών CO2 των βαρέων επαγγελματικών οχημάτων εν χρήσει σε σύγκριση με τις τιμές που αναγράφονται στα πιστοποιητικά συμμόρφωσης ή στον φάκελο με πληροφορίες για τον πελάτη που αναφέρεται στο άρθρο 9 παράγραφος 4 του κανονισμού (ΕΕ) 2017/2400, οι οποίες διαπιστώνονται ύστερα από επαληθεύσεις που διενεργούνται σύμφωνα με τη διαδικασία που αναφέρεται στο άρθρο 13 του παρόντος κανονισμού.
2.   Η Επιτροπή λαμβάνει υπόψη τις αποκλίσεις που αναφέρονται στην παράγραφο 1 κατά τον υπολογισμό των μέσων ειδικών εκπομπών CO2 ενός κατασκευαστή.
3.   Η Επιτροπή, μέσω εκτελεστικών πράξεων, θεσπίζει λεπτομερείς κανόνες σχετικά με τις διαδικασίες αναφοράς αυτού του είδους των αποκλίσεων και με τον συνυπολογισμό τους κατά τον υπολογισμό των μέσων ειδικών εκπομπών CO2. Οι εν λόγω εκτελεστικές πράξεις εκδίδονται σύμφωνα με τη διαδικασία εξέτασης στην οποία παραπέμπει το άρθρο 16 παράγραφος 2.
από την 1η Ιουλίου 2020, για κάθε κατασκευαστή, τις οικείες μέσες ειδικές εκπομπές CO2 κατά την προηγούμενη περίοδο υποβολής στοιχείων, που αναφέρονται στο άρθρο 4·
από την 1η Ιουλίου 2020, για κάθε κατασκευαστή, τον συντελεστή μηδενικών και χαμηλών εκπομπών κατά την προηγούμενη περίοδο υποβολής στοιχείων, που αναφέρεται στο άρθρο 5 παράγραφος 1·
από την 1η Ιουλίου 2026, για κάθε κατασκευαστή, τον στόχο ειδικών εκπομπών CO2 για την προηγούμενη περίοδο υποβολής στοιχείων, που αναφέρεται στο άρθρο 6·
από την 1η Ιουλίου 2020 έως την 30ή Ιουνίου 2031, για κάθε κατασκευαστή, την πορεία μείωσης των εκπομπών CO2, τα πιστωτικά μόρια εκπομπών του και, από την 1η Ιουλίου 2026 έως την 30ή Ιουνίου 2031, τα χρεωστικά μόρια εκπομπών του κατά την προηγούμενη περίοδο υποβολής στοιχείων, που αναφέρονται στο άρθρο 7·
από την 1η Ιουλίου 2026, για κάθε κατασκευαστή, την οικεία υπέρβαση εκπομπών CO2 για την προηγούμενη περίοδο υποβολής στοιχείων, που αναφέρεται στο άρθρο 8 παράγραφος 1·
από την 1η Ιουλίου 2020, τον μέσο όρο ειδικών εκπομπών CO2 όλων των νέων βαρέων επαγγελματικών οχημάτων που ταξινομήθηκαν στην Ένωση κατά την προηγούμενη περίοδο υποβολής στοιχείων.
2.   Η Επιτροπή εκδίδει κατ’ εξουσιοδότηση πράξεις σύμφωνα με το άρθρο 17 για την προσαρμογή των εκπομπών αναφοράς CO2, σύμφωνα με τα εξής:
όταν έχουν καθοριστεί συντελεστές προσαρμογής σύμφωνα με το άρθρο 14 παράγραφος 2, με την εφαρμογή των εν λόγω συντελεστών προσαρμογής στις εκπομπές αναφοράς CO2.
1.   Η Επιτροπή παρακολουθεί και αξιολογεί την αντιπροσωπευτικότητα σε πραγματικές συνθήκες των τιμών εκπομπών CO2 και κατανάλωσης ενέργειας που προσδιορίζονται εντός του πλαισίου του κανονισμού (ΕΚ) αριθ. 595/2009.
Επιπλέον, η Επιτροπή συλλέγει ανά τακτά διαστήματα δεδομένα σχετικά με τις εκπομπές CO2 και την κατανάλωση ενέργειας των βαρέων επαγγελματικών οχημάτων χρησιμοποιώντας συσκευές επί του οχήματος για την παρακολούθηση της κατανάλωσης καυσίμων και/ή ενέργειας, αρχής γενομένης από τα νέα βαρέα επαγγελματικά οχήματα που θα ταξινομηθούν από την ημερομηνία εφαρμογής των μέτρων που αναφέρονται στο άρθρο 5γ στοιχείο β) του κανονισμού (ΕΚ) αριθ. 595/2009.
2.   Για τον σκοπό της παραγράφου 1 του παρόντος άρθρου, η Επιτροπή εξασφαλίζει ότι οι ακόλουθες παράμετροι σχετικά με τις εκπομπές CO2 και την κατανάλωση ενέργειας βαρέων επαγγελματικών οχημάτων σε πραγματικές συνθήκες διατίθενται ανά τακτά διαστήματα στην Επιτροπή, αρχής γενομένης από την ημερομηνία εφαρμογής των μέτρων που αναφέρεται στο άρθρο 5γ στοιχείο β) του κανονισμού (ΕΚ) αριθ. 595/2009, από κατασκευαστές, εθνικές αρχές ή μέσω της άμεσης διαβίβασης δεδομένων από οχήματα, ανάλογα με την περίπτωση:
3.   Για να αποτραπεί η αύξηση του χάσματος των εκπομπών σε πραγματικές συνθήκες, η Επιτροπή, το αργότερο δύο έτη και πέντε μήνες μετά την ημερομηνία εφαρμογής των μέτρων που αναφέρεται στο άρθρο 5γ στοιχείο β) του κανονισμού (ΕΚ) αριθ. 595/2009, αξιολογεί τον τρόπο με τον οποίο μπορούν να χρησιμοποιηθούν τα δεδομένα κατανάλωσης καυσίμου και ενέργειας προκειμένου να διασφαλιστεί ότι οι τιμές εκπομπών CO2 και κατανάλωσης ενέργειας του οχήματος που προσδιορίζονται σύμφωνα με τον ανωτέρω κανονισμό εξακολουθούν να είναι αντιπροσωπευτικές των πραγματικών εκπομπών σε βάθος χρόνου για κάθε κατασκευαστή.
Η Επιτροπή παρακολουθεί και υποβάλλει ετήσια έκθεση σχετικά με την εξέλιξη του χάσματος που αναφέρεται στο πρώτο εδάφιο και, προκειμένου να αποφευχθεί η διεύρυνση του εν λόγω χάσματος, αξιολογεί, το 2027, τη σκοπιμότητα ενός μηχανισμού προσαρμογής των μέσων ειδικών εκπομπών CO2 του κατασκευαστή από το 2030 και, κατά περίπτωση, υποβάλλει νομοθετική πρόταση για τη θέσπιση ενός τέτοιου μηχανισμού.
1.   Οι κατασκευαστές διασφαλίζουν ότι οι εκπομπές CO2 και οι τιμές κατανάλωσης καυσίμου που καταγράφονται στον φάκελο πληροφοριών πελάτη που προβλέπεται στο άρθρο 9 παράγραφος 4 του κανονισμού (ΕΕ) 2017/2400 αντιστοιχούν στις εκπομπές CO2 και τις τιμές κατανάλωσης καυσίμου των βαρέων επαγγελματικών οχημάτων εν χρήσει, όπως καθορίζονται σύμφωνα με τον εν λόγω κανονισμό.
2.   Μετά την έναρξη ισχύος των διαδικασιών που αναφέρονται στην παράγραφο 4, οι αρχές έγκρισης τύπου επαληθεύουν, για τους κατασκευαστές στους οποίους έχουν χορηγήσει άδεια λειτουργίας του εργαλείου προσομοίωσης σύμφωνα με τον κανονισμό (ΕΚ) αριθ. 595/2009 και τα μέτρα εφαρμογής του, με βάση κατάλληλα και αντιπροσωπευτικά δείγματα οχημάτων, ότι οι τιμές εκπομπών CO2 και κατανάλωσης καυσίμου που καταγράφονται στους φακέλους πληροφοριών πελάτη αντιστοιχούν στις εκπομπές CO2 και στην κατανάλωση καυσίμου των βαρέων επαγγελματικών οχημάτων εν χρήσει, όπως καθορίζεται σύμφωνα με τον εν λόγω κανονισμό και τα μέτρα εφαρμογής του, εξετάζοντας παράλληλα το ενδεχόμενο, μεταξύ άλλων, να κάνουν χρήση των διαθέσιμων δεδομένων από τις επί του οχήματος συσκευές παρακολούθησης της κατανάλωσης καυσίμων και/ή ενέργειας.
3.   Όταν διαπιστώνεται ως αποτέλεσμα των επαληθεύσεων που διενεργούνται σύμφωνα με την παράγραφο 2, έλλειψη αντιστοιχίας των τιμών εκπομπών CO2 και κατανάλωσης καυσίμου που δεν μπορεί να αποδοθεί σε δυσλειτουργία του εργαλείου προσομοίωσης, ή ύπαρξη στρατηγικών που βελτιώνουν τεχνητά τις επιδόσεις ενός οχήματος, η υπεύθυνη αρχή έγκρισης τύπου, πέραν της λήψης των αναγκαίων μέτρων που καθορίζονται στο κεφάλαιο XI του κανονισμού (ΕΕ) 2018/858, εξασφαλίζει ότι οι φάκελοι πληροφοριών πελάτη, τα πιστοποιητικά συμμόρφωσης και τα ατομικά πιστοποιητικά έγκρισης, διορθώνονται ανάλογα με την περίπτωση.
1.   Για να εξασφαλιστεί ότι οι τεχνικές παράμετροι που χρησιμοποιούνται για τον υπολογισμό των μέσων ειδικών εκπομπών CO2 ενός κατασκευαστή σύμφωνα με το άρθρο 4 και τον υπολογισμό των στόχων ειδικών εκπομπών CO2 σύμφωνα με το άρθρο 6 λαμβάνουν υπόψη την τεχνική πρόοδο και την εξέλιξη της εφοδιαστικής εμπορευματικών μεταφορών, η Επιτροπή εξουσιοδοτείται να εκδίδει κατ’ εξουσιοδότηση πράξεις σύμφωνα με το άρθρο 17 για να τροποποιήσει τις ακόλουθες διατάξεις που παρατίθενται στα παραρτήματα I και ΙΙ:
2.   Όταν οι διαδικασίες έγκρισης τύπου που ορίζονται στον κανονισμό (ΕΚ) αριθ. 595/2009 και τα μέτρα εφαρμογής του τροποποιούνται με τροποποιήσεις διαφορετικές από τις προβλεπόμενες στην παράγραφο 1 στοιχεία β) και γ) του παρόντος άρθρου, ούτως ώστε το επίπεδο των εκπομπών CO2 των αντιπροσωπευτικών οχημάτων που ορίζονται σύμφωνα με την παρούσα παράγραφο να αυξάνεται ή μειώνεται κατά περισσότερο από 5 g CO2/km, η Επιτροπή, σύμφωνα με το άρθρο 11 παράγραφος 2 πρώτο εδάφιο στοιχείο β), εφαρμόζει παράγοντα προσαρμογής στις εκπομπές αναφοράς CO2, οι οποίες υπολογίζονται σύμφωνα με τον τύπο που ορίζεται στο σημείο 2 του παραρτήματος II.
3.   Η Επιτροπή θεσπίζει, μέσω εκτελεστικών πράξεων, μεθοδολογία για τον ορισμό ενός ή περισσοτέρων αντιπροσωπευτικών οχημάτων μιας επιμέρους ομάδας οχημάτων, συμπεριλαμβανομένων των στατιστικών συντελεστών στάθμισής τους, με βάση τους οποίους καθορίζεται η προσαρμογή που προβλέπεται στην παράγραφο 2 του παρόντος άρθρου, λαμβάνοντας υπόψη τα δεδομένα παρακολούθησης που υποβάλλονται σύμφωνα με τον κανονισμό (ΕΕ) 2018/956 και τα τεχνικά χαρακτηριστικά των οχημάτων που απαριθμούνται στο άρθρο 12 παράγραφος 1 του κανονισμού (ΕΕ) 2017/2400. Οι εν λόγω εκτελεστικές πράξεις εκδίδονται σύμφωνα με τη διαδικασία εξέτασης που αναφέρεται στο άρθρο 16 παράγραφος 2 του παρόντος κανονισμού.
1.   Έως την 31η Δεκεμβρίου 2022, η Επιτροπή υποβάλλει στο Ευρωπαϊκό Κοινοβούλιο και στο Συμβούλιο έκθεση σχετικά με την αποτελεσματικότητα του παρόντος κανονισμού, τον στόχο μείωσης των εκπομπών CO2 και το επίπεδο του μηχανισμού κινήτρων για βαρέα επαγγελματικά οχήματα μηδενικών και χαμηλών εκπομπών που θα ισχύει από το 2030, τον καθορισμό των στόχων μείωσης των εκπομπών CO2 για άλλους τύπους βαρέων επαγγελματικών οχημάτων, συμπεριλαμβανομένων των ρυμουλκουμένων, των λεωφορείων και των πούλμαν και των επαγγελματικών οχημάτων, και την εισαγωγή δεσμευτικών στόχων μείωσης εκπομπών CO2 για το 2035 και 2040 και εξής για τα βαρέα επαγγελματικά οχήματα. Ο στόχος για το 2030 αξιολογείται με βάση τις δεσμεύσεις της Ευρωπαϊκής Ένωσης στο πλαίσιο της Συμφωνίας του Παρισιού.
αξιολόγηση των ρυθμίσεων που αφορούν την ανάπτυξη οχημάτων μηδενικών και χαμηλών εκπομπών, λαμβάνοντας υπόψη τους στόχους που ορίζονται στην οδηγία 2009/33/ΕΚ, καθώς και τις σχετικές παραμέτρους και προϋποθέσεις που επηρεάζουν τη διάθεση τέτοιων βαρέων επαγγελματικών οχημάτων στην αγορά,
αξιολόγηση της αποτελεσματικότητας του μηχανισμού παροχής κινήτρων για τα βαρέα επαγγελματικά οχήματα μηδενικών και χαμηλών εκπομπών που ορίζονται στο άρθρο 5 και την καταλληλότητα των διαφόρων στοιχείων του, με σκοπό την προσαρμογή του για την περίοδο μετά το 2025 προς μια πιθανή διαφοροποίηση με βάση την ηλεκτρική αυτονομία και την επιμέρους ομάδα οχημάτων, σε συνδυασμό με τους συντελεστές στάθμισης του ωφέλιμου φορτίου διανυθέντων χιλιομέτρων, με ημερομηνία υποβολής της αίτησης που θα προβλέπει χρονικό διάστημα τουλάχιστον τριών ετών,
αξιολόγηση της ανάπτυξης των αναγκαίων υποδομών επαναφόρτισης και ανεφοδιασμού, τη δυνατότητα θέσπισης προτύπων για τις εκπομπές αναφοράς CO2 των κινητήρων, ιδίως για τα επαγγελματικά οχήματα, την αντιπροσωπευτικότητα των εκπομπών CO2 σε πραγματικές συνθήκες και τις τιμές κατανάλωσης καυσίμου που καθορίζονται σύμφωνα με τον κανονισμό (ΕΕ) 2017/2400,
5.   Η Επιτροπή, όχι αργότερα από το 2023, αξιολογεί τη δυνατότητα ανάπτυξης κοινής ενωσιακής μεθοδολογίας για την αξιολόγηση και τη συνεπή αναφορά δεδομένων σχετικά με τις εκπομπές CO2 ολόκληρου κύκλου ζωής των νέων βαρέων επαγγελματικών οχημάτων που διατίθενται στην αγορά της Ένωσης. Η Επιτροπή διαβιβάζει την εν λόγω αξιολόγηση, συμπεριλαμβανομένων ενδεχομένως προτάσεων για μέτρα παρακολούθησης, όπως νομοθετικές προτάσεις, στο Ευρωπαϊκό Κοινοβούλιο και το Συμβούλιο.
η επίδραση των εν λόγω οχημάτων στις εκπομπές CO2, την κατανάλωση καυσίμου, την κατανάλωση ηλεκτρικής ενέργειας και την ηλεκτρική αυτονομία των μηχανοκίνητων οχημάτων καθορίζεται σύμφωνα με τη μεθοδολογία που αναφέρεται στο άρθρο 5γ στοιχείο α)·
(*1)  Κανονισμός (ΕΕ) 2019/1242 του Ευρωπαϊκού Κοινοβουλίου και του Συμβουλίου, της 20ής Ιουνίου 2019, σχετικά με τον καθορισμό προτύπων επιδόσεων για τις εκπομπές CO2 των νέων βαρέων επαγγελματικών οχημάτων και την τροποποίηση των κανονισμών (ΕΚ) αριθ. 595/2009 και (ΕΕ) 2018/956 του Ευρωπαϊκού Κοινοβουλίου και του Συμβουλίου και της οδηγίας 96/53/ΕΚ του Συμβουλίου (ΕΕ L 198 της 25.7.2019, σ. 202).»."
(*4)  Κανονισμός (ΕΕ) 2019/1242 του Ευρωπαϊκού Κοινοβουλίου και του Συμβουλίου, της 20ής Ιουνίου 2019, σχετικά με τον καθορισμό προτύπων επιδόσεων για τις εκπομπές CO2 των νέων βαρέων επαγγελματικών οχημάτων και την τροποποίηση των κανονισμών (ΕΚ) αριθ. 595/2009 και (ΕΕ) 2018/956 του Ευρωπαϊκού Κοινοβουλίου και του Συμβουλίου και της οδηγίας 96/53/ΕΚ του Συμβουλίου (ΕΕ L 198 της 25.7.2019, σ. 202).»."
(*5)  Κανονισμός (ΕΕ) 2019/1242 του Ευρωπαϊκού Κοινοβουλίου και του Συμβουλίου, της 20ής Ιουνίου 2019, σχετικά με τον καθορισμό προτύπων επιδόσεων για τις εκπομπές CO2 των νέων βαρέων επαγγελματικών οχημάτων και την τροποποίηση των κανονισμών (ΕΚ) αριθ. 595/2009 και (ΕΕ) 2018/956 του Ευρωπαϊκού Κοινοβουλίου και του Συμβουλίου και της οδηγίας 96/53/ΕΚ του Συμβουλίου (ΕΕ L 198 της 25.7.2019, σ. 202).»."
(3)  Κανονισμός (ΕΕ) 2019/631 του Ευρωπαϊκού Κοινοβουλίου και του Συμβουλίου, της 17ης Απριλίου 2019, σχετικά με τα πρότυπα επιδόσεων για τις εκπομπές CO2 από τα καινούργια επιβατικά αυτοκίνητα και από τα καινούργια ελαφρά επαγγελματικά οχήματα και με την κατάργηση των κανονισμών (ΕΚ) αριθ. 443/2009 και (ΕΕ) αριθ. 510/2011 (ΕΕ L 111 της 25.4.2019, σ. 13).
(5)  Κανονισμός (ΕΚ) αριθ. 595/2009 του Ευρωπαϊκού Κοινοβουλίου και του Συμβουλίου, της 18ης Ιουνίου 2009, σχετικά με την έγκριση τύπου των μηχανοκίνητων οχημάτων και κινητήρων όσον αφορά τις εκπομπές των βαρέων επαγγελματικών οχημάτων (ευρώ VI) και σχετικά με την πρόσβαση σε πληροφορίες επισκευής και συντήρησης οχημάτων, καθώς και για την τροποποίηση του κανονισμού (ΕΚ) αριθ. 715/2007 και της οδηγίας 2007/46/ΕΚ, και για την κατάργηση των οδηγιών 80/1269/ΕΟΚ, 2005/55/ΕΚ και 2005/78/ΕΚ (ΕΕ L 188 της 18.7.2009, σ. 1).
(6)  Κανονισμός (ΕΕ) 2017/2400 της Επιτροπής, της 12ης Δεκεμβρίου 2017, σχετικά με την εφαρμογή του κανονισμού (ΕΚ) αριθ. 595/2009 του Ευρωπαϊκού Κοινοβουλίου και του Συμβουλίου όσον αφορά την προσδιορισμό των εκπομπών CO2 και της κατανάλωσης καυσίμου των βαρέων επαγγελματικών οχημάτων και για την τροποποίηση της οδηγίας 2007/46/ΕΚ του Ευρωπαϊκού Κοινοβουλίου και του Συμβουλίου και του κανονισμού (ΕΕ) αριθ. 582/2011 της Επιτροπής, ΕΕ L 349 της 29.12.2017, σ. 1).
(7)  Κανονισμός (ΕΕ) 2018/956 του Ευρωπαϊκού Κοινοβουλίου και του Συμβουλίου, της 28ης Ιουνίου 2018, για την παρακολούθηση και τη δήλωση των εκπομπών CO2 και της κατανάλωσης καυσίμου των νέων βαρέων επαγγελματικών οχημάτων (ΕΕ L 173 της 9.7.2018, σ. 1).
(9)  Κανονισμός (ΕΚ) αριθ. 443/2009 του Ευρωπαϊκού Κοινοβουλίου και του Συμβουλίου της 23ης Απριλίου 2009 σχετικά με τα πρότυπα επιδόσεων για τις εκπομπές από τα καινούργια επιβατικά αυτοκίνητα στο πλαίσιο της ολοκληρωμένης προσέγγισης της Κοινότητας για τη μείωση των εκπομπών CO2 από ελαφρά οχήματα (ΕΕ L 140 της 5.6.2009, σ. 1).
(14)  Κανονισμός (ΕΕ) αριθ. 510/2011 του Ευρωπαϊκού Κοινοβουλίου και του Συμβουλίου, της 11ης Μαΐου 2011, σχετικά με τα πρότυπα επιδόσεων για τις εκπομπές από τα καινούργια ελαφρά επαγγελματικά οχήματα όσον αφορά τις εκπομπές, στο πλαίσιο της ολοκληρωμένης προσέγγισης της Ένωσης για τη μείωση των εκπομπών CO2 από ελαφρά οχήματα (ΕΕ L 145 της 31.5.2011, σ. 1).
(16)  Κανονισμός (ΕΚ) αριθ. 715/2007 του Ευρωπαϊκού Κοινοβουλίου και του Συμβουλίου, της 20ής Ιουνίου 2007, που αφορά την έγκριση τύπου μηχανοκινήτων οχημάτων όσον αφορά εκπομπές από ελαφρά επιβατηγά και εμπορικά οχήματα (Euro 5 και Euro 6) και σχετικά με την πρόσβαση σε πληροφορίες επισκευής και συντήρησης οχημάτων (ΕΕ L 171 της 29.6.2007, σ. 1).
2.1.   Ειδικές εκπομπές CO2 νέου βαρέος επαγγελματικούοχήματος
είναι οι εκπομπές CO2 σε g/km νέουβαρέος επαγγελματικού οχήματος v, που έχουνκαθοριστεί για ένα προφίλ χρήσης mp και αναφέρονταισύμφωνα με τον κανονισμό (ΕΕ) 2018/956.
Οι ειδικές εκπομπές CO2 επαγγελματικού οχήματοςείναι ο μέσος όρος των εκπομπών CO2 σε g/km πουαναφέρονται σύμφωνα με τον κανονισμό (ΕΕ) 2018/956.
2.2.   Μέσες ειδικές εκπομπές CO2 όλων των νέωνβαρέων επαγγελματικών οχημάτων σε μια επιμέρους ομάδα οχημάτων γιαέναν κατασκευαστή
Για κάθε κατασκευαστή και κάθε ημερολογιακό έτος, οι μέσες ειδικέςεκπομπές CO2 σε g/tkm όλων των νέων βαρέων επαγγελματικώνοχημάτων σε μια επιμέρους ομάδα οχημάτων sg (avgCO2sg
είναι οι ειδικές εκπομπές CO2 νέουβαρέος επαγγελματικού οχήματος v, όπως καθορίζεταισύμφωνα με το σημείο 2.1·
είναι το άθροισμα όλων των νέων βαρέων επαγγελματικών οχημάτωνμηδενικών και χαμηλών εκπομπών με τα χαρακτηριστικά που ορίζονταιστο άρθρο 2 παράγραφος 1 πρώτο εδάφιο·
είναι οι ειδικές εκπομπές CO2 σε g/kmβαρέος επαγγελματικού οχήματος μηδενικών ή χαμηλών εκπομπών v, όπως καθορίζεται σύμφωνα με το σημείο 2.1·
είναι οι ειδικές εκπομπές CO2 σε g/kmβαρέος επαγγελματικού οχήματος μηδενικών ή χαμηλών εκπομπών v, όπως καθορίζεται σύμφωνα με το σημείο 2.1·
είναι οι εκπομπές αναφοράς CO2 τηςεπιμέρους ομάδας οχημάτων sg που καθορίζονταιστο σημείο 3·
2.7.   Μέσες ειδικές εκπομπές CO2 σε g/tkm κατασκευαστή,όπως αναφέρεται στο άρθρο 4
είναι οι ειδικές εκπομπές CO2 τουνέου βαρέως επαγγελματικού οχήματος v όπως προσδιορίζονται σύμφωναμε το σημείο 2.1, ενδεχομένως προσαρμοσμένες σύμφωνα με το παράρτημαΙΙ·
είναι ο στόχος μείωσης εκπομπών CO2 (σε %) που ισχύει στην εν λόγω συγκεκριμένη περίοδο υποβολής στοιχείων·
είναι η πορεία εκπομπών CO2 του κατασκευαστήκατά την περίοδο υποβολής στοιχείων του έτους Y που καθορίζεται σύμφωναμε το σημείο 5.1·
είναι οι μέσες ειδικές εκπομπές CO2 του κατασκευαστή κατά την περίοδο υποβολής στοιχείων του έτους Υπου καθορίζεται σύμφωνα με το σημείο 2.7·
είναι ο στόχος ειδικών εκπομπών CO2 του κατασκευαστή κατά την περίοδο υποβολής στοιχείων του έτους Υπου καθορίζεται σύμφωνα με το σημείο 4·
είναι ο στόχος ειδικών εκπομπών CO2 κατασκευαστή κατά την περίοδο υποβολής στοιχείων του έτους 2025που καθορίζεται σύμφωνα με το σημείο 4·
είναι τα χρεωστικά μόρια εκπομπών για την περίοδο υποβολήςστοιχείων του έτους Υ όπως καθορίζεται σύμφωνα με το σημείο 5.2·
είναι τα πιστωτικά μόρια εκπομπών για την περίοδο υποβολήςστοιχείων του έτους Υ όπως καθορίζονται σύμφωνα με το σημείο 5.2.
Με την επιφύλαξη του άρθρου 11 παράγραφος 2 στοιχείο α), για τον υπολογισμό των εκπομπών αναφοράς CO2 που αναφέρονται στο άρθρο 1 δεύτερο εδάφιο, χρησιμοποιούνται οι συντελεστές στάθμισης προφίλ χρήσης και οι τιμές του ωφέλιμου φορτίου που ισχύουν κατά την περίοδο υποβολής στοιχείων όταν αρχίζουν να ισχύουν οι αλλαγές που αναφέρονται στο άρθρο 14 παράγραφος 1 στοιχείο γ) για όλα τα νέα βαρέα επαγγελματικά οχήματα και οι εκπομπές CO2 σε g/km βαρέος επαγγελματικού οχήματος v που προσδιορίζεται για ένα προφίλ χρήσης mp που αναφέρεται στον πίνακα 2 του σημείου 2.1 του παραρτήματος I, προσαρμόζονται ως εξής:
είναι οι ειδικές εκπομπές CO2 του οχήματος v σε g/km όπως καθορίζονται στο προφίλ χρήσης mp και με βάση τα δεδομένα παρακολούθησης για την περίοδο υποβολής στοιχείων όπως αναφέρονται σύμφωνα με τον κανονισμό (ΕΕ) 2018/956·
Με την επιφύλαξη του άρθρου 11 παράγραφος 2 στοιχείο β), για τον υπολογισμό των εκπομπών αναφοράς CO2 που αναφέρονται στο άρθρο 1 δεύτερη παράγραφος, χρησιμοποιούνται οι συντελεστές στάθμισης προφίλ χρήσης και οι τιμές του ωφέλιμου φορτίου που ισχύουν κατά την περίοδο υποβολής στοιχείων όταν αρχίζουν να ισχύουν οι αλλαγές που αναφέρονται στο άρθρο 14 παράγραφος 1 στοιχείο γ) για όλα τα νέα βαρέα επαγγελματικά οχήματα και οι εκπομπές CO2 σε g/km βαρέος επαγγελματικού οχήματος v που προσδιορίζεται για ένα προφίλ χρήσης mp που αναφέρεται στο σημείο 2.1 του παραρτήματος I, προσαρμόζονται ως εξής:
είναι οι ειδικές εκπομπές CO2 του οχήματος v σε g/km όπως καθορίζονται στο προφίλ χρήσης mp και με βάση τα δεδομένα παρακολούθησης για την περίοδο υποβολής στοιχείων που αναφέρονται σύμφωνα με τον κανονισμό (ΕΕ) 2018/956·
είναι οι ειδικές εκπομπές CO2 του αντιπροσωπευτικού οχήματος r σε g/km, όπως καθορίζεται στο προφίλ χρήσης mp, σύμφωνα με τον κανονισμό (ΕΚ) αριθ. 595/2009 και τα εκτελεστικά μέτρα του κατά την περίοδο υποβολής στοιχείων όταν καθορίστηκαν οι CO2(RP)v,mp·
είναι οι ειδικές εκπομπές CO2 του αντιπροσωπευτικού οχήματος r, που καθορίζονται στο προφίλ χρήσης mp σύμφωνα με τον κανονισμό (ΕΚ) αριθ. 595/2009 και τα εκτελεστικά μέτρα του κατά την περίοδο υποβολής στοιχείων, όταν οι αλλαγές που αναφέρονται στο άρθρο 14 παράγραφος 2 του παρόντος κανονισμού αρχίζουν να ισχύουν για όλα τα νέα βαρέα επαγγελματικά οχήματα.