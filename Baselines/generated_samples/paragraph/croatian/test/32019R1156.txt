Nadležna tijela trebala bi moći zahtijevati prethodno obavješćivanje o promidžbenim sadržajima u svrhu ex ante provjere usklađenosti tih sadržaja s ovom Uredbom i drugim primjenjivim zahtjevima, primjerice jesu li promidžbeni sadržaji prepoznatljivi kao takvi, opisuju li se u njima na jednako jasan način rizici i prednosti kupnje udjela pojedinog UCITS-a, a ako država članica dopušta marketing AIF-ova malim ulagateljima rizici i prednosti kupnje udjela ili dionica pojedinog AIF-a, te jesu li sve informacije iz promidžbenih sadržaja nepristrane, jasne i neobmanjujuće. Ta bi se provjera trebala provoditi u ograničenom roku. Ako nadležna tijela zahtijevaju prethodno obavješćivanje, to ih ne bi trebalo spriječiti u ex post provjeri promidžbenih sadržaja.
Nadležna tijela trebala bi izvijestiti ESMA-u o rezultatima tih provjera, zahtjevima za izmjene i svim sankcijama koje su nametnute upraviteljima subjekata za zajednička ulaganja. S ciljem povećanja svijesti i transparentnosti u pogledu pravila koja se primjenjuju na promidžbene sadržaje, s jedne strane, i osiguranja zaštite ulagatelja, s druge strane, ESMA bi svake druge godine trebala pripremiti i poslati Europskom parlamentu, Vijeću i Komisiji izvješće o tim pravilima i njihovoj praktičnoj primjeni na temelju ex ante i ex post provjera promidžbenog sadržaja od strane nadležnih tijela.
U skladu s Uredbom (EU) br. 1286/2014 Europskog parlamenta i Vijeća (9) određena društva i osobe iz članka 32. te uredbe izuzeti su od obveza na temelju te uredbe do 31. prosinca 2019. Tom se uredbom također predviđa da je Komisija treba preispitati do 31. prosinca 2018. kako bi procijenila, među ostalim, treba li navedeno prijelazno izuzeće produljiti ili trebaju li se, nakon utvrđivanja eventualnih potrebnih prilagodbi, odredbe o ključnim informacijama za ulagatelje iz Direktive 2009/65/EZ zamijeniti ili smatrati jednakovrijednima dokumentu s ključnim informacijama, kako je utvrđeno u toj uredbi.
Komisiju bi trebalo ovlastiti za donošenje provedbenih tehničkih standarda, koje je izradila ESMA, u vezi sa standardnim obrascima, predlošcima i postupcima koje nadležna tijela trebaju koristiti za objavljivanje i obavješćivanje o nacionalnim zakonima i drugim propisima kojima se uređuju zahtjevi u pogledu marketinga primjenjivi na njihovim državnim područjima, kao i o sažecima tih zakona i propisa, iznosima naknada ili pristojbi koje naplaćuju za prekogranične aktivnosti i, ako je to primjenjivo, relevantnim metodologijama izračuna. Nadalje, kako bi se poboljšalo dostavljanje informacija ESMA-i, trebalo bi također donijeti provedbene tehničke standarde u pogledu obavijesti, pisanih obavijesti i informacija o aktivnostima prekograničnog marketinga koje su propisane direktivama 2009/65/EZ i 2011/61/EU te tehnička rješenja potrebna za funkcioniranje portala za obavješćivanje koji treba uspostaviti ESMA. Komisija bi trebala donijeti te provedbene tehničke standarde putem provedbenih akata na temelju članka 291. Ugovora o funkcioniranju Europske unije (UFEU) i u skladu s člankom 15. Uredbe (EU) br. 1095/2010.
Ovom Uredbom utvrđuju se ujednačena pravila o objavi nacionalnih odredaba o zahtjevima u pogledu marketinga za subjekte za zajednička ulaganja i o promidžbenim sadržajima namijenjenim ulagateljima, te zajednička načela koja se odnose na naknade i pristojbe koje se naplaćuju upraviteljima subjekata za zajednička ulaganja u vezi s njihovim prekograničnim aktivnostima. Njome se također predviđa uspostava središnje baze podataka o prekograničnom marketingu subjekata za zajednička ulaganja.
U takvim promidžbenim sadržajima također se navode jasne informacije o tome da upravitelj ili društvo za upravljanje iz stavka 1. ovog članka može odlučiti ukinuti dogovorene uvjete marketinga svojim subjektima za zajednička ulaganja u skladu s člankom 93.a Direktive 2009/65/EZ i člankom 32.a Direktive 2011/61/EU.
4.   UAIF-ovi, upravitelji EuVECA-e i upravitelji EuSEF-a osiguravaju da promidžbeni sadržaji s pozivom na kupnju udjela ili dionica AIF-a koji sadržavaju specifične informacije o AIF-u nisu proturječni informacijama koje se ulagateljima moraju otkriti u skladu s člankom 23. Direktive 2011/61/EU, člankom 13. Uredbe (EU) br. 345/2013 ili člankom 14. Uredbe (EU) br. 346/2013 ili ne umanjuju značaj tih informacija.
5.   Stavak 2. ovog članka primjenjuje se mutatis mutandis na AIF-ove koji objavljuju prospekt u skladu s Uredbom (EU) 2017/1129 Europskog parlamenta i Vijeća (13) ili u skladu s nacionalnim pravom ili koji primjenjuju pravila o formatu i sadržaju ključnih informacija za ulagatelje iz članka 78. Direktive 2009/65/EZ.
1.   Nadležna tijela na svojim internetskim stranicama objavljuju i ažuriraju potpune informacije o primjenjivim nacionalnim zakonima i drugim propisima kojima se uređuju zahtjevi u pogledu marketinga AIF-ova i UCITS-a, a sažetke tih zakona i propisa barem na jeziku koji se uobičajeno koristi u području međunarodnih financija.
1.   Isključivo za potrebe provjere usklađenosti s ovom Uredbom i nacionalnim odredbama koje se odnose na zahtjeve u pogledu marketinga nadležna tijela mogu zahtijevati prethodno obavješćivanje o promidžbenim sadržajima koje društva za upravljanje UCITS-ima namjeravaju izravno ili neizravno koristiti u svojim poslovima s ulagateljima.
2.   Do 30. lipnja 2021., a nakon toga svake dvije godine, ESMA podnosi izvješće Europskom parlamentu, Vijeću i Komisiji u kojem se iznosi pregled zahtjeva u pogledu marketinga iz članka 5. stavka 1. u svim državama članicama i koje sadržava analizu učinaka nacionalnih zakona i drugih propisa kojima se uređuju promidžbeni sadržaji također na temelju informacija primljenih u skladu sa stavkom 1. ovog članka.
1.   Nadležna tijela matičnih država članica svaka tri mjeseca šalju ESMA-i informacije koje su potrebne za uspostavljanje i održavanje središnje baze podataka iz članka 12. ove Uredbe o svim obavijestima, pisanim obavijestima ili informacijama iz članka 93. stavka 1. i članka 93.a stavka 2. Direktive 2009/65/EZ te članka 31. stavka 2., članka 32. stavka 2. i članka 32.a stavka 2. Direktive 2011/61/EU te o svim promjenama tih informacija, ako te promjene za posljedicu imaju promjene informacija u središnjoj bazi podataka.
(*3)  Direktiva 2014/65/EU Europskog parlamenta i Vijeća od 15. svibnja 2014. o tržištu financijskih instrumenata i izmjeni Direktive 2002/92/EZ i Direktive 2011/61/EU (SL L 173, 12.6.2014., str. 349.)."
Do 2. kolovoza 2021. Komisija, na temelju savjetovanja s nadležnim tijelima, ESMA-om i drugim relevantnim dionicima, podnosi izvješće Europskom parlamentu i Vijeću o obrnutom nuđenju i potražnji na vlastitu inicijativu ulagatelja u kojem se navodi opseg tog oblika prijave za fondove, njegova geografska distribucija, među ostalim u trećim zemljama, i njegov utjecaj na sustav putovnice. U tom se izvješću također ispituje treba li dodatno razviti portal za obavješćivanje uspostavljen u skladu s člankom 13. stavkom 2. tako da se svi prijenosi dokumenata među nadležnim tijelima odvijaju preko njega.
(3)  Direktiva 2011/61/EU Europskog parlamenta i Vijeća od 8. lipnja 2011. o upraviteljima alternativnih investicijskih fondova i o izmjeni direktiva 2003/41/EZ i 2009/65/EZ te uredbi (EZ) br. 1060/2009 i (EU) br. 1095/2010 (SL L 174, 1.7.2011., str. 1.).
(7)  Direktiva 2009/65/EZ Europskog parlamenta i Vijeća od 13. srpnja 2009. o usklađivanju zakona i drugih propisa u odnosu na subjekte za zajednička ulaganja u prenosive vrijednosne papire (UCITS) (SL L 302, 17.11.2009., str. 32.).
(8)  Uredba (EU) br. 1095/2010 Europskog parlamenta i Vijeća od 24. studenoga 2010. o osnivanju europskog nadzornog tijela (Europskog nadzornog tijela za vrijednosne papire i tržišta kapitala), izmjeni Odluke br. 716/2009/EZ i stavljanju izvan snage Odluke Komisije 2009/77/EZ (SL L 331, 15.12.2010., str. 84.).
(12)  Direktiva (EU) 2019/1160 Europskog parlamenta i Vijeća od 20. lipnja 2019. o izmjeni Direktive 2009/65/EZ i Direktive 2011/61/EU u pogledu prekogranične distribucije subjekata za zajednička ulaganja (Vidjeti stranicu 106. ovoga Službenog lista).
(13)  Uredba (EU) 2017/1129 Europskog parlamenta i Vijeća od 14. lipnja 2017. o prospektu koji je potrebno objaviti prilikom javne ponude vrijednosnih papira ili prilikom uvrštavanja za trgovanje na uređenom tržištu te stavljanju izvan snage Direktive 2003/71/EZ (SL L 168, 30.6.2017., str. 12.).