Wara li kkunsidraw it-Trattat dwar il-Funzjonament tal-Unjoni Ewropea, u b'mod partikolari l-Artikoli 33 u 114 tiegħu,
It-tisħiħ tas-suq uniku għall-merkanzija permezz ta' sforzi ulterjuri ta' tisħiħ biex il-prodotti mhux konformi jinżammu milli jitqiegħdu fis-suq tal-Unjoni ġie identifikat bħala prijorità fil-Komunikazzjoni mill-Kummissjoni tat-28 ta' Ottubru 2015 bit-titolu “Naġġornaw is-Suq Uniku: opportunitajiet aktar għaċ-ċittadini u għan-negozji”. Jenħtieġ li dan jinkiseb billi tissaħħaħ is-sorveljanza tas-suq, jiġu pprovduti lill-operaturi ekonomiċi regoli ċari, trasparenti u komprensivi, jiġu intensifikati l-kontrolli tal-konformità u tiġi promossa l-kooperazzjoni transfruntiera msaħħa fost l-awtoritajiet tal-infurzar, inkluż permezz tal-kooperazzjoni mal-awtoritajiet doganali.
Il-qafas għas-sorveljanza tas-suq stabbilit b'dan ir-Regolament jenħtieġ li jikkomplementa u jsaħħaħ id-dispożizzjonijiet eżistenti fil-leġislazzjoni tal-Unjoni dwar l-armonizzazzjoni b'rabta mal-iżgurar tal-konformità tal-prodotti u l-qafas għall-kooperazzjoni mal-organizzazzjonijiet li jirrappreżentaw lill-operaturi ekonomiċi jew l-utenti finali, is-sorveljanza tas-suq tal-prodotti u l-kontrolli fuq dawk il-prodotti li jidħlu fis-suq tal-Unjoni. Madankollu, f'konformità mal-prinċipju tal-lex specialis, jenħtieġ li dan ir-Regolament japplika biss jekk ma jkunx hemm dispożizzjonijiet speċifiċi li jkollhom l-istess objettiv, natura jew effett fil-leġislazzjoni tal-Unjoni dwar l-armonizzazzjoni. Jenħtieġ għalhekk li d-dispożizzjonijiet korrispondenti ta' dan ir-Regolament ma japplikawx fl-oqsma koperti mit-tali dispożizzjonijiet speċifiċi, pereżempju dawk stabbiliti fir-Regolamenti (KE) Nru 1223/2009 (3), (UE) 2017/745 (4) u (UE) 2017/746 (5), inkluż fir rigward tal-użu tal-bażi ta' data Ewropea dwar l-apparati mediċi (EUDAMED), u (UE) 2018/858 (6) tal-Parlament Ewropew u tal-Kunsill.
Id-Direttiva 2001/95/KE tal-Parlament Ewropew u tal-Kunsill (7) tistabbilixxi r-rekwiżiti tas-sigurtà ġenerali għall-prodotti kollha għall-konsumatur u tipprevedi obbligi u setgħat speċifiċi tal-Istati Membri b'rabta ma' prodotti perikolużi kif ukoll l-iskambju ta' informazzjoni għal dak l-għan permezz tas-Sistema ta' Skambju ta' Informazzjoni Rapida (RAPEX). Jenħtieġ li l-awtoritajiet tas-sorveljanza tas-suq ikollhom il-possibbiltà li jieħdu l-miżuri l-aktar speċifiċi li huma disponibbli għalihom skont dik id-Direttiva. Biex jinkiseb livell ogħla ta' sigurtà għall-prodott għall-konsumatur, il-mekkaniżmi għall-iskambji ta' informazzjoni u għal sitwazzjonijiet ta' intervent rapidu previsti fid-Direttiva 2001/95/KE jenħtieġ li jsiru aktar effettivi.
Ir-responsabbiltà għall-infurzar tal-leġislazzjoni tal-Unjoni dwar l-armonizzazzjoni jenħtieġ li tkun tal-Istati Membri u l-awtoritajiet tas-sorveljanza tas-suq tagħhom jenħtieġ li jkunu meħtieġa jiżguraw li l-leġislazzjoni tiġi rrispettata bis-sħiħ. Għaldaqstant, jenħtieġ li l-Istati Membri jistabbilixxu approċċi sistematiċi biex jiżguraw l-effikaċja tas-sorveljanza tas-suq u ta' attivitajiet oħra ta' infurzar. F'dan ir-rigward, il-metodoloġija u l-kriterji għall-valutazzjoni tar-riskji jenħtieġ li jkunu armonizzati ulterjorment fl-Istati Membri kollha sabiex jiġu żgurati kondizzjonijiet ekwi għall-operaturi ekonomiċi kollha.
Sabiex l-awtoritajiet tas-sorveljanza tas-suq jiġu megħjuna jsaħħu l-konsistenza fl-attivitajiet tagħhom relatati mal-applikazzjoni ta' dan ir-Regolament, jenħtieġ li tiġi stabbilita sistema effettiva ta' evalwazzjoni bejn il-pari għal dawk l-awtoritajiet tas-sorveljanza tas-suq li jixtiequ jipparteċipaw.
Ċerti definizzjonijiet li bħalissa huma stabbiliti fir-Regolament (KE) Nru 765/2008 jenħtieġ li jiġu allinjati mad-definizzjonijiet stabbiliti f'atti legali oħra tal-Unjoni u, fejn xieraq, jirriflettu l-arkitettura ta' ktajjen ta' provvista moderni. Id-definizzjoni ta' “manifattur” f'dan ir-Regolament jenħtieġ li ma teħlisx lill-manifatturi minn kwalunkwe obbligu li jista' jkollhom taħt il-leġislazzjoni tal-Unjoni dwar l-armonizzazzjoni meta jiġu applikati definizzjonijiet speċifiċi ta' manifattur, li jistgħu jkopru kwalunkwe persuna fiżika jew ġuridika li timmodifika prodott li diġà jkun tqiegħed fis-suq b'tali mod li l-konformità mal-leġislazzjoni applikabbli tal-Unjoni dwar l-armonizzazzjoni taf tiġi affettwata u tqiegħdha fis-suq, jew kwalunkwe persuna fiżika jew ġuridika oħra li tqiegħed prodott fis-suq taħt isimha jew it-trademark tagħha.
Jenħtieġ li tul il-katina ta' provvista sħiħa l-operaturi ekonomiċi jkunu mistennija jaġixxu b'mod responsabbli u b'rispett sħiħ tar-rekwiżiti legali applikabbli meta jiġu introdotti prodotti fis-suq jew iqiegħdu prodotti għad-dispożizzjoni fis-suq, b'tali mod li jiżguraw il-konformità mal-leġislazzjoni tal-Unjoni dwar l-armonizzazzjoni fuq il-prodotti. Jenħtieġ li dan ir-Regolament ikun mingħajr ħsara għall-obbligi li jikkorrispondu għar-rwoli ta' kull operatur ekonomiku fil-proċess ta' provvista u ta' distribuzzjoni skont dispożizzjonijiet speċifiċi fil-leġislazzjoni tal-Unjoni dwar l-armonizzazzjoni, u l-manifattur jenħtieġ li jibqa' dak finalment responsabbli għall-konformità tal-prodott mar-rekwiżiti fil-leġislazzjoni tal-Unjoni dwar l-armonizzazzjoni.
L-isfidi tas-suq globali u katina tal-provvista li qed issir dejjem aktar kumplessa, kif ukoll iż-żieda ta' prodotti offruti għall-bejgħ online lil utenti finali fl-Unjoni, jirrikjedu t-tisħiħ tal-miżuri ta' infurzar, biex tiġi żgurata s-sigurtà tal-konsumaturi. Barra minn hekk, l-esperjenza prattika tas-sorveljanza tas-suq uriet li tali katini tal-provvista kultant jinvolvu operaturi ekonomiċi li l-forma ġdida tagħhom tfisser li ma jidħlux faċilment fil-katini tradizzjonali tal-provvista skont il-qafas legali eżistenti. Dan huwa l-każ, b'mod partikolari, tal-fornituri tas-servizzi ta' eżekuzzjoni, li jwettqu ħafna mill-istess funzjonijiet bħall-importaturi iżda li jafu mhux dejjem jikkorrispondu għad-definizzjoni tradizzjonali ta' importatur fil-liġi tal-Unjoni. Sabiex jiġi żgurat li l-awtoritajiet tas-sorveljanza tas-suq ikunu jistgħu jwettqu r-responsabbiltajiet tagħhom b'mod effettiv u tiġi evitata lakuna fis-sistema tal-infurzar, ikun xieraq li l-fornituri tas-servizzi ta' eżekuzzjoni jiġu inklużi fil-lista tal-operaturi ekonomiċi li kontrihom huwa possibbli għall-awtoritajiet tas-sorveljanza tas-suq li jieħdu miżuri ta' infurzar. Permezz tal-inklużjoni tal-fornituri tas-servizz ta' eżekuzzjoni fil-kamp ta' applikazzjoni ta' dan ir-Regolament, l-awtoritajiet tas-sorveljanza tas-suq se jkunu jistgħu jindirizzaw aħjar il-forom ġodda ta' attività ekonomika sabiex jiġu żgurati s-sigurtà tal-konsumaturi u l-funzjonament bla xkiel tas-suq intern, inkluż meta l-attur ekonomiku jaġixxi bħala importatur fir-rigward ta' ċerti prodotti u bħala fornitur ta' servizz ta' eżekuzzjoni fir-rigward ta' prodotti oħrajn.
Il-ktajjen ta' provvista moderni jinvolvu firxa wiesgħa ta' operaturi ekonomiċi li jenħtieġ li lkoll ikunu soġġetti għall-infurzar tal-leġislazzjoni tal-Unjoni dwar l-armonizzazzjoni, filwaqt li jieħdu f'kunsiderazzjoni dovuta r-rwoli rispettivi tagħhom fil-katina ta' provvista, u kemm dawn jikkontribwixxu għat-tqegħid ta' prodotti fis-suq tal-Unjoni. Għaldaqstant, hemm bżonn li dan ir-Regolament jiġi applikat għall-operaturi ekonomiċi li huma kkonċernati direttament mil-leġislazzjoni tal-Unjoni dwar l-armonizzazzjoni elenkata fl-Anness I għal dan ir-Regolament, bħall-produttur ta' oġġett u l-utent downstream kif definit fir-Regolament (KE) Nru 1907/2006 tal-Parlament Ewropew u tal-Kunsill (9) u fir-Regolament (KE) Nru 1272/2008 tal-Parlament Ewropew u tal-Kunsill (10), l-installatur kif definit fid-Direttiva 2014/33/UE tal-Parlament Ewropew u tal-Kunsill (11), il-fornitur kif definit fir-Regolament (KE) Nru 1222/2009 tal-Parlament Ewropew u tal-Kunsill (12) jew in-negozjant kif definit fir-Regolament (UE) Nru 2017/1369 tal-Parlament Ewropew u tal-Kunsill (13).
L-iżvilupp tal-kummerċ elettroniku hu dovut ukoll, fil-parti l-kbira, għall-proliferazzjoni tal-fornituri ta' servizzi tas-soċjetà tal-informazzjoni, normalment permezz ta' pjattaformi u għar-remunerazzjoni, li joffru servizzi intermedjarji billi jaħżnu kontenut ta' partijiet terzi, mingħajr ma jeżerċitaw kontroll fuq dak il-kontenut, u għalhekk ma jaġixxux f'isem operatur ekonomiku. Tneħħija tal-kontenut rigward prodotti mhux konformi jew, meta din ma tkunx fattibbli, restrizzjoni tal-aċċess għal prodotti mhux konformi offruti permezz tas-servizzi tagħhom jenħtieġ li tkun mingħajr ħsara għar-regoli stabbiliti fid-Direttiva 2000/31/KE tal-Parlament Ewropew u tal-Kunsill (14). B'mod partikolari, jenħtieġ li ma jiġi impost ebda obbligu ġenerali fuq il-fornituri ta' servizzi tas-soċjetà tal-informazzjoni biex jissorveljaw l-informazzjoni li jibagħtu jew jaħżnu, u jenħtieġ li lanqas ma jiġi impost obbligu ġenerali fuqhom biex ifittxu b'mod attiv fatti jew ċirkustanzi li jindikaw attività illegali. Barra minn hekk, jenħtieġ li l-fornituri ta' servizzi ta' hosting ma jinżammux responsabbli dment li ma jkollhomx għarfien propju ta' attività jew informazzjoni illegali u ma jkunux konxji mill-fatti jew miċ-ċirkustanzi li minnhom tkun apparenti l-attività jew l-informazzjoni illegali.
Filwaqt li dan ir-Regolament ma jindirizzax il-protezzjoni tad-drittijiet ta' proprjetà intellettwali, madankollu jenħtieġ li jiġi kkunsidrat il-fatt li sikwit il-prodotti ffalsifikati ma jikkonformawx mar-rekwiżiti stabbiliti fil-leġislazzjoni tal-Unjoni dwar l-armonizzazzjoni, jippreżentaw riskji serji għas-saħħa u s-sigurtà tal-utenti finali, ifixklu l-kompetizzjoni, jipperikolaw l-interessi pubbliċi u jappoġġjaw attivitajiet illegali oħra. Għalhekk, l-Istati Membri jenħtieġ li jkomplu jieħdu miżuri effettivi biex jimpedixxu li prodotti ffalsifikati jidħlu fis-suq tal-Unjoni skont ir-Regolament (UE) Nru 608/2013 tal-Parlament Ewropew u tal-Kunsill (15).
L-obbligi ta' dan ir-Regolament li jirrikjedu li operatur ekonomiku jkun stabbilit fl-Unjoni sabiex iqiegħed prodotti fis-suq tal-Unjoni jenħtieġ li japplikaw biss għal żoni fejn ikun ġie identifikat il-bżonn li operatur ekonomiku jaġixxi bħala punt ta' kollegament mal-awtoritajiet tas-sorveljanza tas-suq, b'kont meħud ta' approċċ ibbażat fuq ir-riskju, filwaqt li jitqies il-prinċipju ta' proporzjonalità u b'kont meħud tal-livell għoli ta' protezzjoni tal-utenti finali fl-Unjoni.
Jenħtieġ li jiġu kkunsidrati wkoll sitwazzjonijiet fejn ir-riskji potenzjali jew il-każijiet ta' nuqqas ta' konformità jkunu baxxi, jew fejn il-prodotti jiġu nnegozjati prinċipalment permezz ta' ktajjen tal-provvista tradizzjonali, li huwa l-każ, pereżempju, tad-Direttiva 2014/33/UE, ir-Regolament (UE) 2016/424/UE tal-Parlament Ewropew u tal-Kunsill (22) u d-Direttiva 2010/35/UE tal-Parlament Ewropew u tal-Kunsill (23).
L-operaturi ekonomiċi jenħtieġ li jikkooperaw bis-sħiħ mal-awtoritajiet tas-sorveljanza tas-suq u ma' awtoritajiet kompetenti oħra biex jiżguraw it-twettiq mingħajr intoppi tas-sorveljanza tas-suq u biex l-awtoritajiet ikunu jistgħu jwettqu l-kompiti tagħhom. Dan jinkludi li, fuq talba tal-awtoritajiet, tingħata l-informazzjoni ta' kuntatt tal-operaturi ekonomiċi b'kompiti rigward prodotti soġġetti għal ċerta leġislazzjoni tal-Unjoni dwar l-armonizzazzjoni meta din l-informazzjoni tkun disponibbli għalihom.
L-awtoritajiet tas-sorveljanza tas-suq jistgħu jwettqu attivitajiet b'mod konġunt ma' awtoritajiet oħrajn jew organizzazzjonijiet li jirrappreżentaw lill-operaturi ekonomiċi jew lill-utenti finali, bil-ħsieb li jippromwovu l-konformità, jidentifikaw in-nuqqas ta' konformità, joħolqu sensibilizzazzjoni u jipprovdu gwida dwar il-leġislazzjoni tal-Unjoni dwar l-armonizzazzjoni u fir-rigward ta' kategoriji speċifiċi ta' prodotti, inklużi dawk li huma offruti għall-bejgħ online.
Il-kummerċ elettroniku joħloq ċerti sfidi għall-awtoritajiet tas-sorveljanza tas-suq fir-rigward tal-protezzjoni tas-saħħa u s-sigurtà tal-utenti finali minn prodotti mhux konformi. Għalhekk, l-Istati Membri jenħtieġ li jiżguraw li s-sorveljanza tas-suq tagħhom hija organizzata bl-istess effettività fir-rigward tal-prodotti li jinbiegħu online bħal dawk il-prodotti li jinbiegħu offline.
Jenħtieġ li tingħata attenzjoni speċjali fir-rigward tat-teknoloġiji emerġenti, filwaqt li jitqies il-fatt li l-konsumaturi qegħdin jużaw dejjem aktar apparati konnessi fil-ħajja ta' kuljum tagħhom. Għaldaqstant, il-qafas regolatorju tal-Unjoni jenħtieġ li jindirizza r-riskji l-ġodda sabiex jiżgura s-sigurtà tal-utenti finali.
Jenħtieġ li s-sorveljanza tas-suq ikunu metikolużi u effettivi, biex jiġi żgurat li l-leġislazzjoni tal-Unjoni dwar l-armonizzazzjoni fuq il-prodotti tiġi applikata b'mod korrett. Peress li l-kontrolli jistgħu jirrappreżentaw piż għall-operaturi ekonomiċi, jenħtieġ li l-awtoritajiet tas-sorveljanza tas-suq jorganizzaw u jwettqu attivitajiet ta' spezzjoni b'approċċ ibbażat fuq ir-riskju, filwaqt li jieħdu f'kunsiderazzjoni l-interessi ta' dawk l-operaturi ekonomiċi u jillimitaw it-tali piż għal dak li jkun meħtieġ għat-twettiq ta' kontrolli uffiċjali effiċjenti u effettivi Barra minn hekk, jenħtieġ li s-sorveljanza tas-suq jitwettqu bl-istess livell ta' attenzjoni mill-awtoritajiet kompetenti tal-Istat Membru indipendentement minn jekk in-nuqqas ta' konformità tal-prodott partikolari jkunx rilevanti fit-territorju ta' dak l-Istat Membru jew jekk x'aktarx ikollu impatt fuq is-suq ta' Stat Membru ieħor. Jistgħu jiġu stabbiliti mill-Kummissjoni kondizzjonijiet uniformi għal ċerti attivitajiet ta' spezzjoni mwettqa mill-awtoritajiet tas-sorveljanza tas-suq fejn prodott jew kategoriji ta' prodotti jippreżentaw riskji speċifiċi jew jiksru b'mod gravi l-leġislazzjoni applikabbli tal-Unjoni dwar l-armonizzazzjoni.
Jenħtieġ li dan ir-Regolament ikun mingħajr ħsara għal-libertà tal-Istati Membri li jagħżlu s-sistema ta' infurzar li jqisu xierqa. Jenħtieġ li l-Istati Membri jkunu liberi li jagħżlu jekk l-awtoritajiet tas-sorveljanza tas-suq tagħhom jistgħux jeżerċitaw l-investigazzjoni u l-infurzar direttament bl-awtorità tagħhom stess, billi jirrikorru għal awtoritajiet pubbliċi kompetenti oħra jew wara applikazzjoni quddiem il-qrati kompetenti.
Jenħtieġ li l-awtoritajiet tas-sorveljanza tas-suq ikollhom aċċess għall-evidenza, għad-data u għall-informazzjoni kollha meħtieġa relatata mas-suġġett ta' investigazzjoni biex jiddeterminaw jekk seħħx ksur tal-leġislazzjoni tal-Unjoni dwar l-armonizzazzjoni, u b'mod partikolari biex jidentifikaw l-operatur ekonomiku responsabbli, irrispettivament minn min ikun fil-pussess tal-evidenza, tad-data jew tal-informazzjoni inkwistjoni u irrispettivament minn fejn tinstab, jew x'inhu l-format tagħha. L-awtoritajiet tas-sorveljanza tas-suq jenħtieġ li jkunu kapaċi jitolbu li l-operaturi ekonomiċi, inklużi dawk fil-katina ta' valur diġitali jipprovdu l-evidenza, id-data u l-informazzjoni kollha meħtieġa.
Jenħtieġ li l-awtoritajiet tas-sorveljanza tas-suq ikunu kapaċi jwettqu l-verifiki fuq il-post meħtieġa, u jenħtieġ li jkollhom is-setgħa ta' dħul fi kwalunkwe bini, art jew mezz ta' trasport li l-operatur ekonomiku juża għal skopijiet relatati mal-kummerċ, man-negozju, mas-sengħa jew mal-professjoni tiegħu.
Jenħtieġ li l-implimentazzjoni ta' dan ir-Regolament u l-eżerċizzju tas-setgħat fl-applikazzjoni tiegħu jikkonformaw ukoll ma' liġijiet oħrajn tal-Unjoni u nazzjonali, pereżempju d-Direttiva 2000/31/KE, inkluż mas-salvagwardji proċedurali applikabbli u l-prinċipji tad-drittijiet fundamentali. Dik l-implimentazzjoni u dak l-eżerċizzju tas-setgħat jenħtieġ li jkunu proporzjonati u adegwati fid-dawl tan-natura u tal-ħsara reali jew potenzjali globali kkawżata mill-ksur. Jenħtieġ li l-awtoritajiet kompetenti jieħdu inkunsiderazzjoni l-fatti u ċ-ċirkostanzi kollha tal-każ u jenħtieġ li jagħżlu l-aktar miżuri xierqa, jiġifieri, dawk li huma essenzjali biex jiġi indirizzat il-każ ta' ksur kopert minn dan ir-Regolament. Jenħtieġ li dawk il-miżuri jkunu proporzjonati, effettivi u dissważivi. Jenħtieġ li l-Istati Membri jibqgħu liberi li jistabbilixxu kondizzjonijiet u limiti għall-eżerċizzju tas-setgħat li jwettqu d-dmirijiet fil-liġi nazzjonali. Meta, pereżempju, f'konformità mal-liġi nazzjonali, tkun meħtieġa awtorizzazzjoni minn qabel għad-dħul f'bini ta' persuni fiżiċi u persuni ġuridiċi mill-awtorità ġudizzjarja tal-Istat Membru kkonċernat, jenħtieġ li s-setgħa tad-dħul f'tali bini tintuża biss wara li tkun inkisbet tali awtorizzazzjoni minn qabel.
L-awtoritajiet tas-sorveljanza tas-suq jaġixxu fl-interessi tal-operaturi ekonomiċi, tal-utenti finali, u tal-pubbliku, biex jiżguraw li l-interessi pubbliċi koperti mil-leġislazzjoni rilevanti tal-Unjoni dwar l-armonizzazzjoni fuq il-prodotti jiġu protetti u ppreservati b'mod konsistenti permezz ta' miżuri ta' infurzar xierqa, u li l-konformità mat-tali leġislazzjoni tiġi żgurata tul il-katina ta' provvista permezz tal-kontrolli xierqa, filwaqt li jitqies il-fatt li l-kontrolli amministrattivi waħedhom, f'ħafna każijiet, ma jistgħux jissostitwixxu l-kontrolli fiżiċi u tal-laboratorji sabiex tiġi vverifikata l-konformità tal-prodotti mal-leġislazzjoni rilevanti tal-Unjoni dwar l-armonizzazzjoni. Konsegwentement, jenħtieġ li l-awtoritajiet tas-sorveljanza tas-suq jiżguraw livell għoli ta' trasparenza fit-twettiq tal-attivitajiet tagħhom u jenħtieġ li jagħmlu disponibbli għall-pubbliku kwalunkwe informazzjoni li jqisu rilevanti sabiex jiġu protetti l-interessi tal-utenti finali fl-Unjoni.
Dan ir-Regolament jenħtieġ li jkun mingħajr preġudizzju għall-proċedura tad-dispożizzjoni ta' salvagwardja pprovduta mil-leġislazzjoni settorjali tal-Unjoni dwar l-armonizzazzjoni, skont l-Artikolu 114(10) tat-Trattat dwar il-Funzjonament tal-Unjoni Ewropea. Bl-għan li jiżguraw livell ekwivalenti ta' protezzjoni madwar l-Unjoni, l-Istati Membri huma awtorizzati jieħdu miżuri b'rabta mal-prodotti li jippreżentaw riskju għas-saħħa u għas-sikurezza, jew aspetti oħra ta' protezzjoni tal-interess pubbliku. Huma huma meħtieġa wkoll li jinnotifikaw dawk il-miżuri lil Stati Membri oħra u lill-Kummissjoni, biex b'hekk il-Kummissjoni tkun tista' tieħu pożizzjoni dwar jekk humiex ġustifikati l-miżuri nazzjonali li jirrestrinġu l-moviment liberu tal-prodotti bl-għan li jiżguraw il-funzjonament tas-suq intern.
L-iskambju ta' informazzjoni bejn l-awtoritajiet tas-sorveljanza tas-suq, u l-użu tal-evidenza u tas-sejbiet tal-investigazzjoni jenħtieġ li jirrispettaw il-prinċipju tal-kunfidenzjalità. Jenħtieġ li l-informazzjoni tiġi mmaniġġjata skont il-liġi nazzjonali applikabbli, sabiex jiġi żgurat li l-investigazzjonijiet ma jiġux imxekkla u li r-reputazzjoni tal-operatur ekonomiku ma tiġix ippreġudikata.
L-Istati Membri jenħtieġ li jiżguraw li dejjem ikun hemm riżorsi finanzjarji adegwati disponibbli biex ikun hemm il-persunal u t-tagħmir xierqa għall-awtoritajiet tas-sorveljanza tas-suq. Sorveljanza tas-suq effiċjenti hi impenjattiva f'termini ta' riżorsi, u jenħtieġ li jiġu pprovduti riżorsi stabbli, f'livell xieraq għall-ħtiġijiet ta' infurzar fi kwalunkwe waqt. L-Istati Membri jenħtieġ li jkollhom il-possibbiltà li jissupplementaw il-finanzjament pubbliku billi jirkupraw mill-operaturi ekonomiċi rilevanti l-kostijiet imġarrba meta jitwettqu sorveljanza tas-suq b'rabta mal-prodotti li jinstabu li mhumiex konformi.
Jenħtieġ li jiġu stabbiliti mekkaniżmi għal assistenza reċiproka, peress li huwa imperattiv għas-suq tal-Unjoni għall-merkanzija li l-awtoritajiet tas-sorveljanza tas-suq tal-Istati Membri jikkooperaw ma' xulxin b'mod effettiv. L-awtoritajiet jenħtieġ li jaġixxu b'rieda tajba u, bħala prinċipju ġenerali, jaċċettaw talbiet għal assistenza reċiproka, b'mod partikolari dawk li jikkonċernaw l-aċċess għal dikjarazzjoni tal-konformità tal-UE, dikjarazzjoni tal-prestazzjoni u dokumentazzjoni teknika.
Jeħtieġ li jiġi stabbilit in-Netwerk, ospitat mill-Kummissjoni, immirat lejn il-koordinazzjoni u l-kooperazzjoni strutturati bejn l-awtoritajiet tal-infurzar tal-Istati Membri u l-Kummissjoni, u lejn is-simplifikazzjoni tal-prattiki tas-sorveljanza tas-suq fi ħdan l-Unjoni li jiffaċilitaw l-implimentazzjoni ta' attivitajiet konġunti ta' infurzar mill-Istati Membri, bħalma huma l-investigazzjonijiet konġunti. Jenħtieġ li din l-istruttura ta' appoġġ amministrattiv tippermetti l-akkomunament tar-riżorsi u żżomm sistema ta' komunikazzjoni u informazzjoni bejn l-Istati Membri u l-Kummissjoni, biex b'hekk tgħin fit-tisħiħ tal-infurzar tal-leġislazzjoni tal-Unjoni dwar l-armonizzazzjoni fuq il-prodotti u sservi ta' deterrent għall-ksur. L-involviment tal-gruppi ta' kooperazzjoni amministrattivi (ADCOs) fin-Netwerk jenħtieġ li ma jipprekludix l-involviment ta' gruppi simili oħra involuti fil-kooperazzjoni amministrattiva. Il-Kummissjoni jenħtieġ li tipprovdi l-appoġġ amministrattiv u finanzjarju neċessarju għan-Netwerk.
F'dak il-kuntest, għall-fini tal-ġbir tal-informazzjoni relatata mal-infurzar tal-leġislazzjoni tal-Unjoni dwar l-armonizzazzjoni fuq il-prodotti jenħtieġ li l-ICSMS tiġi mtejba u tkun aċċessibbli għall-Kummissjoni, għall-uffiċċji uniċi ta' kollegament, għall-awtoritajiet doganali u tas-sorveljanza tas-suq. Barra minn hekk, jenħtieġ li tiġi żviluppata interfaċċja elettronika biex ikun jista' jsir skambju effettiv ta' informazzjoni bejn is-sistemi nazzjonali tal-awtoritajiet doganali u tas-sorveljanza tas-suq. Fir-rigward tal-każijiet ta' talbiet għal assistenza reċiproka l-uffiċċji uniċi ta' kollegament jenħtieġ li jagħtu kwalunkwe appoġġ neċessarju għall-kooperazzjoni bejn l-awtoritajiet rilevanti. Għalhekk, l-ICSMS jenħtieġ li tipprovdi l-funzjonijiet li jippermettu indikazzjoni awtomatizzata lill-uffiċċji uniċi ta' kollegament meta l-iskadenzi ma jintlaħqux. Meta l-leġislazzjoni settorjali diġà tipprovdi għas-sistemi elettroniċi għall-kooperazzjoni u l-iskambju tad-data, kif inhu l-każ pereżempju tal-EUDAMED għall-apparat mediku, dawk is-sistemi jenħtieġ li jibqgħu jintużaw, meta dan ikun xieraq.
B'mod ġenerali, l-ICSMS jenħtieġ li tintuża biex tiġi skambjata informazzjoni meqjusa ta' għajnuna għal awtoritajiet oħra tas-sorveljanza tas-suq. Dan jista' jinkludi kontrolli mwettqa fil-kuntest ta' proġetti ta' sorveljanza tas-suq, indipendentement mill-eżitu tat-testijiet. L-ammont ta' data li trid tiddaħħal fl-ICSMS jenħtieġ li jilħaq bilanċ bejn li jitpoġġa piż kbir wisq, meta l-isforzi biex tiddaħħal id-data jmorru lil hinn mix-xogħol involut fit-twettiq tal-kontrolli proprja, u li jkun komprensiv biżżejjed biex jappoġġja effiċjenza u effikaċja akbar min-naħa tal-awtoritajiet. Għalhekk, id-data mdaħħla fl-ICSMS jenħtieġ li tkopri wkoll kontrolli aktar sempliċi u mhux it-testijiet tal-laboratorju biss. Madankollu, jenħtieġ li ma jkun hemm l-ebda bżonn li jiġu inklużi kontrolli viżwali qosra. Bħala linja gwida, il-kontrolli dokumentati b'mod individwali jenħtieġ li jiddaħħlu wkoll fl-ICSMS.
Il-korrimenti kkawżati minn prodotti mhux konformi huma informazzjoni importanti għall-awtoritajiet tas-sorveljanza tas-suq. Għalhekk l-ICSMS jenħtieġ li tipprevedi oqsma tad-data relatati sabiex l-awtoritajiet tas-sorveljanza tas-suq ikunu jistgħu jdaħħlu rapporti disponibbli minnufih matul l-investigazzjonijiet tagħhom, u b'hekk jiġu ffaċilitati l-evalwazzjonijiet tal-istatistika sussegwenti.
Jenħtieġ li l-Kummissjoni tkun tista' tiskambja informazzjoni relatata mas-sorveljanza tas-suq ma' awtoritajiet regolatorji ta' pajjiżi terzi jew ma' organizzazzjonijiet internazzjonali fi ħdan il-qafas ta' ftehimiet konklużi bejn l-Unjoni u pajjiżi terzi jew organizzazzjonijiet internazzjonali, bl-għan li tiġi żgurata l-konformità tal-prodotti qabel ma dawn il-prodotti jiġu esportati lejn is-suq tal-Unjoni.
Sabiex jintlaħaq livell għoli ta' konformità mal-leġislazzjoni applikabbli tal-Unjoni dwar l-armonizzazzjoni fuq il-prodotti, filwaqt li fl-istess ħin jiġu żgurati allokazzjoni effikaċi tar-riżorsi u kontroll kosteffiċjenti tal-prodotti li jidħlu fis-suq tal-Unjoni, jenħtieġ li l-Kummissjoni tkun tista' tapprova sistemi speċifiċi ta' kontroll qabel l-esportazzjoni. Il-prodotti li jaqgħu taħt tali sistemi approvati jistgħu, bħala parti mill-valutazzjoni tar-riskju mwettqa mill-awtoritajiet inkarigati mill-kontrolli fuq il-prodotti li jidħlu fis-suq tal-Unjoni, jibbenefikaw minn livell ogħla ta' fiduċja minn prodotti komparabbli li ma jkunux ġew soġġetti għal kontroll ta' qabel l-esportazzjoni.
Jenħtieġ li l-Kummissjoni tagħmel evalwazzjoni ta' dan ir-Regolament fid-dawl tal-għan li tfittex u billi jitqiesu l-iżviluppi teknoloġiċi, ekonomiċi, kummerċjali u legali ġodda. Skont il-punt 22 tal-Ftehim Interistituzzjonali tat-13 ta' April 2016 dwar Tfassil Aħjar tal-Liġijiet (29), l-evalwazzjoni, fuq il-bażi tal-effiċjenza, tal-effikaċja, tar-rilevanza, tal-koerenza u tal-valur miżjud, jenħtieġ li tipprovdi l-bażi għall-valutazzjonijiet tal-impatt tal-għażliet għal azzjoni ulterjuri, b'mod partikolari fir-rigward tal-kamp ta' applikazzjoni ta' dan ir-Regolament, l-applikazzjoni u l-infurzar tad-dispożizzjonijiet relatati mal-kompiti tal-operaturi ekonomiċi u s-sistema ta' kontrolli relatati mal-prodott qabel l-esportazzjoni.
Biex jiġu żgurati kondizzjonijiet uniformi għall-implimentazzjoni ta' dan ir-Regolament, jenħtieġ li l-Kummissjoni tingħata s-setgħat ta' implimentazzjoni b'rabta: mad-determinazzjoni tal-kundizzjonijiet uniformi għal spezzjonijiet, kriterji għall-istabbiliment tal-frekwenza tal-ispezzjonijiet u l-ammont tal-kampjuni li għandhom jiġu vverifikati fir-rigward ta' ċerti prodottti jew kategoriji ta' prodotti, meta jkunu ġew identifikati b'mod kontinwu riskji speċifiċi jew ksur serju tal-leġislazzjoni tal-Unjoni dwar l-armonizzazzjoni; mal-ispeċifikazzjoni tal-proċeduri għad-deżinjazzjoni tal-faċilitajiet ta' ttestjar tal-Unjoni; mal-istabbiliment tal-parametri referenzjali u tekniki għall-ispezzjonijiet abbażi ta' analiżi tar-riskju komuni fuq livell tal-Unjoni; mal-ispeċifikazzjoni tad-dettalji tad-data statistika li tkopri l-kontrolli mwettqa mill-awtoritajiet iddeżinjati fir-rigward tal-prodotti soġġetti għal-liġi tal-Unjoni; mal-ispeċifikazzjoni tad-dettalji tal-arranġamenti ta' implimentazzjoni għas-sistema ta' informazzjoni u komunikazzjoni u mad-definizzjoni tad-data relatata mat-tqegħid tal-prodotti taħt il-proċedura doganali “rilaxx għaċ-ċirkolazzjoni libera” trażmessa mill-awtoritajiet doganali; u mal-approvazzjoni ta' sistemi speċifiċi ta' kontrolli relatati mal-prodotti ta' qabel l-esportazzjoni u l-irtirar ta' tali approvazzjonijiet. Dawk is-setgħat jenħtieġ li jiġu eżerċitati skont ir-Regolament (UE) Nru 182/2011 tal-Parlament Ewropew u tal-Kunsill (30).
Minħabba li l-għan ta' dan ir-Regolament, jiġifieri li jtejjeb il-funzjonament tas-suq intern billi jsaħħaħ is-sorveljanza tas-suq tal-prodotti koperti mil-leġislazzjoni tal-Unjoni dwar l-armonizzazzjoni, ma jistax jinkiseb b'mod suffiċjenti mill-Istati Membri fid-dawl tal-ħtieġa ta' grad għoli ħafna ta' kooperazzjoni, ta' interazzjoni u ta' azzjoni koerenti tal-awtoritajiet kompetenti kollha fl-Istati Membri kollha, iżda jista', minħabba l-iskala u l-effetti tiegħu, jinkiseb aħjar fil-livell tal-Unjoni, l-Unjoni tista' tadotta miżuri, f'konformità mal-prinċipju ta' sussidjarjetà kif imsemmi fl-Artikolu 5 tat-Trattat dwar l-Unjoni Ewropea. F'konformità mal-prinċipju ta' proporzjonalità kif stabbilit f'dak l-Artikolu, dan ir-Regolament ma jmurx lil hinn minn dak li hu meħtieġ sabiex jinkiseb dak l-għan.
1.   L-objettiv ta' dan ir-Regolament huwa li jtejjeb il-funzjonament tas-suq intern billi jsaħħaħ is-sorveljanza tas-suq tal-prodotti koperti mil-leġislazzjoni tal-Unjoni dwar l-armonizzazzjoni msemmija fl-Artikolu 2, bl-għan li jiżgura li fis-suq tal-Unjoni jkunu disponibbli biss il-prodotti konformi li jissodisfaw rekwiżiti li jipprovdu għal livell għoli ta' protezzjoni ta' interessi pubbliċi, bħas-saħħa u s-sikurezza ġenerali, is-saħħa u s-sikurezza okkupazzjonali, il-protezzjoni tal-konsumaturi, il-protezzjoni tal-ambjent u tas-sigurtà pubblika u ta' kwalunkwe interess ieħor kopert b'dik il-leġislazzjoni.
1.   Dan ir-Regolament għandu japplika għal prodotti li huma soġġetti għal-leġislazzjoni tal-Unjoni dwar l-armonizzazzjoni elenkata fl-Anness I (“leġislazzjoni tal-Unjoni dwar l-armonizzazzjoni”), dment li ma jkun hemm ebda dispożizzjoni speċifika bl-istess objettiv fil-leġislazzjoni tal-Unjoni dwar l-armonizzazzjoni, li tirregola b'mod aktar speċifiku aspetti partikolari tal-infurzar u tas-sorveljanza tas-suq.
3.   L-applikazzjoni ta' dan ir-Regolament ma għandhiex timpedixxi lill-awtoritajiet tas-sorveljanza tas-suq milli jieħdu miżuri aktar speċifiċi kif previst fid-Direttiva 2001/95/KE.
“sorveljanza tas-suq” tfisser l-attivitajiet imwettqa u l-miżuri meħuda mill-awtoritajiet tas-sorveljanza tas-suq biex jiżguraw li l-prodotti jikkonformaw mar-rekwiżiti stabbiliti fil-leġislazzjoni applikabbli tal-Unjoni dwar l-armonizzazzjoni u biex tiġi żgurata l-protezzjoni tal-interess pubbliku kopert b'dik il-leġislazzjoni;
“rappreżentant awtorizzat” tfisser kwalunkwe persuna fiżika jew ġuridika stabbilita fl-Unjoni li tkun irċeviet mandat bil-miktub mingħand manifattur biex taġixxi f'ismu relattivament għal kompiti speċifikati fir-rigward tal-obbligi tal-manifattur skont il-leġislazzjoni rilevanti tal-Unjoni dwar l-armonizzazzjoni jew skont ir-rekwiżiti ta' dan ir-Regolament;
1.   Minkejja kwalunkwe obbligu stabbilit fil-leġislazzjoni applikabbli tal-Unjoni dwar l-armonizzazzjoni, prodott soġġett għal-leġislazzjoni msemmija fil-paragrafu 5 jista' jitqiegħed fis-suq biss jekk ikun hemm operatur ekonomiku stabbilit fl-Unjoni li jkun responsabbli għall-kompiti stabbiliti fil-paragrafu 3 fir-rigward ta' dak il-prodott.
jekk il-leġislazzjoni tal-Unjoni dwar l-armonizzazzjoni applikabbli għall-prodott tipprevedi dikjarazzjoni tal-konformità tal-UE jew dikjarazzjoni tal-prestazzjoni u dokumentazzjoni teknika, li jivverifika li d-dikjarazzjoni tal-konformità jew id-dikjarazzjoni tal-prestazzjoni u d-dokumentazzjoni teknika jkunu tfasslu, filwaqt li jżomm id-dikjarazzjoni tal-konformità jew id-dikjarazzjoni tal-prestazzjoni għad-dispożizzjoni tal-awtoritajiet tas-sorveljanza tas-suq għall-perijodu meħtieġ minn dik il-leġislazzjoni u jiżgura li d-dokumentazzjoni teknika tista' titqiegħed għad-dispożizzjoni ta' dawk l-awtoritajiet, fuq talba.
abbażi ta' talba motivata minn awtorità tas-sorveljanza tas-suq, li jagħti lil dik l-awtorità l-informazzjoni u d-dokumentazzjoni kollha meħtieġa biex tintwera l-konformità tal-prodott b'lingwa li tkun tista' tinftiehem faċilment minn dik l-awtorità;
li jikkoopera mal-awtoritajiet tas-sorveljanza tas-suq, inkluż b'segwitu għal talba motivata biex jiġi żgurat li tittieħed l-azzjoni korrettiva immedjata meħtieġa biex jiġi rrimedjat kwalunkwe każ ta' nuqqas ta' konformità mar-rekwiżiti stabbiliti fil-leġislazzjoni tal-Unjoni dwar l-armonizzazzjoni applikabbli għall-prodott inkwistjoni, jew, jekk dan ma jkunx possibbli, biex jittaffew ir-riskji ppreżentati minn dak il-prodott, meta jkun meħtieġ li jsir hekk mill-awtoritajiet tas-sorveljanza tas-suq jew fuq inizjattiva tiegħu stess, meta l-operatur ekonomiku msemmi fil-paragrafu 1 jqis jew ikollu raġuni biex jemmen li l-prodott inkwistjoni jippreżenta riskju.
4.   Mingħajr preġudizzju għall-obbligi rispettivi tal-operaturi ekonomiċi skont il-leġislazzjoni applikabbli tal-Unjoni dwar l-armonizzazzjoni, l-isem, l-isem kummerċjali rreġistrat jew it-trademark irreġistrata, u d-dettalji ta' kuntatt, inkluż l-indirizz postali, tal-operatur ekonomiku msemmi fil-paragrafu 1 għandhom ikunu indikati fuq il-prodott jew fuq l-imballaġġ ta' dan, fuq il-pakkett jew fid-dokument ta' akkumpanjament.
1.   Għall-finijiet tal-punt (c) tal-Artikolu 4(2), ir-rappreżentant awtorizzat għandu jkollu mandat mill-manifattur biex iwettaq il-kompiti elenkati fl-Artikolu 4(3), minkejja kwalunkwe kompitu ieħor mogħti b'mandat skont il-leġislazzjoni rilevanti tal-Unjoni dwar l-armonizzazzjoni.
2.   L-awtorità tas-sorveljanza tas-suq inkwistjoni u l-partijiet imsemmija fil-paragrafu 1 għandhom jiżguraw li l-ftehim dwar l-attivitajiet konġunti ma jwassalx għal kompetizzjoni inġusta bejn l-operaturi ekonomiċi u ma jaffettwax l-oġġettività, l-indipendenza u l-imparzjalità tal-partijiet.
4.   L-awtorità tas-sorveljanza tas-suq inkwistjoni għandha tagħmel il-ftehim dwar l-attivitajiet konġunti, inklużi l-ismijiet tal-partijiet involuti, disponibbli għall-pubbliku u għandha ddaħħal dak il-ftehim fis-sistema ta' informazzjoni u komunikazzjoni msemmija fl-Artikolu 34. Fuq talba ta' Stat Membru, in-Netwerk stabbilit skont l-Artikolu 29 għandu jassisti fit-tfassil tal-ftehim dwar attivitajiet konġunti.
1.   L-Istati Membri għandhom jorganizzaw u jwettqu sorveljanza tas-suq kif previst f'dan ir-Regolament.
4.   L-uffiċċju uniku ta' kollegament għandu mill-inqas ikun responsabbli biex jirrappreżenta l-pożizzjoni koordinata tal-awtoritajiet tas-sorveljanza tas-suq u tal-awtoritajiet iddeżinjati skont l-Artikolu 25(1) u biex jikkomunika l-istrateġiji nazzjonali kif stabbiliti fl-Artikolu 13. L-uffiċċju uniku ta' kollegament għandu jassisti wkoll fil-kooperazzjoni bejn l-awtoritajiet tas-sorveljanza tas-suq fi Stati Membri differenti, kif stabbilit fil-Kapitolu VI.
3.   L-awtoritajiet tas-sorveljanza tas-suq, bħala parti mill-attivitajiet tagħhom stabbiliti fil-paragrafu 1 ta' dan l-Artikolu, għandhom iwettqu kontrolli xierqa fuq il-karatteristiċi tal-prodotti fuq skala adegwata, permezz ta' kontrolli dokumentarji u, fejn xieraq, kontrolli fiżiċi u tal-laboratorju bbażati fuq kampjuni adegwati, filwaqt li jipprijoritizzaw ir-riżorsi u l-azzjonijiet tagħhom biex jiżguraw sorveljanza effettiva tas-suq u filwaqt li jqisu l-istrateġija nazzjonali ta' sorveljanza tas-suq imsemmija fl-Artikolu 13.
5.   Meta l-operaturi ekonomiċi jippreżentaw rapporti ta' testijiet jew ċertifikati ta' attestazzjoni tal-konformità tal-prodotti tagħhom mal-leġislazzjoni tal-Unjoni dwar l-armonizzazzjoni maħruġa minn korp ta' valutazzjoni tal-konformità akkreditat f'konformità mar-Regolament (KE) Nru 765/2008, l-awtoritajiet tas-sorveljanza tas-suq għandhom jagħtu l-kunsiderazzjoni debita lil dawk ir-rapporti jew ċertifikati.
8.   Bl-għan li jiġu żgurati l-komunikazzjoni u l-koordinazzjoni mal-kontropartijiet tagħhom fi Stati Membri oħra, l-awtoritajiet tas-sorveljanza tas-suq għandhom jipparteċipaw b'mod attiv fil-gruppi ta' kooperazzjoni amministrattiva (ADCOs) msemmija fl-Artikolu 30(2).
1.   Għandhom jiġu organizzati evalwazzjonijiet bejn il-pari għall-awtoritajiet tas-sorveljanza tas-suq li jixtiequ jipparteċipaw f'dawn l-evalwazzjonijiet, sabiex tissaħħaħ il-konsistenza fl-attivitajiet tas-sorveljanza tas-suq fir-rigward tal-applikazzjoni ta' dan ir-Regolament.
2.   In-Netwerk għandu jiżviluppa l-metodoloġija u l-pjan rikorrenti għall-evalwazzjonijiet bejn il-pari fost l-awtoritajiet tas-sorveljanza tas-suq parteċipanti. Fl-istabbiliment tal-metodoloġija u l-pjan rikorrenti, in-Netwerk għandu jqis, tal-anqas, in-numru u d-daqs tal-awtoritajiet tas-sorveljanza tas-suq fl-Istati Membri, l-għadd ta' persunal disponibbli u riżorsi oħra għat-twettiq tal-evalwazzjoni bejn il-pari, u kriterji rilevanti oħra.
3.   L-evalwazzjonijiet bejn il-pari għandhom ikopru l-aħjar prattiki żviluppati minn xi awtoritajiet tas-sorveljanza tas-suq li jistgħu jkunu ta' benefiċċju għal awtoritajiet tas-sorveljanza tas-suq oħra, u aspetti rilevanti oħra relatati mal-effettività tal-attivitajiet tas-sorveljanza tas-suq.
1.   L-Istati Membri għandhom jagħtu lill-awtoritajiet tas-sorveljanza tas-suq tagħhom is-setgħat ta' sorveljanza tas-suq, ta' investigazzjoni u ta' infurzar neċessarji għall-applikazzjoni ta' dan ir-Regolament u għall-applikazzjoni tal-leġislazzjoni tal-Unjoni dwar l-armonizzazzjoni.
2.   L-awtoritajiet tas-sorveljanza tas-suq għandhom jeżerċitaw is-setgħat tagħhom stabbiliti f'dan l-Artikolu b'mod effiċjenti u effettiv, f'konformità mal-prinċipju ta' proporzjonalità, sa fejn dan l-eżerċizzju huwa relatat mas-suġġett u l-għan tal-miżuri u n-natura u l-ħsara globali proprja jew potenzjali ġenerali li tirriżulta mill-każ ta' nuqqas ta' konformità. Is-setgħat għandhom jingħataw u jiġu eżerċitati skont il-liġi nazzjonali u tal-Unjoni, inklużi l-prinċipji tal-Karta tad-Drittijiet Fundamentali tal-Unjoni Ewropea, kif ukoll skont il-prinċipji fil-liġi nazzjonali relatati mal-libertà ta' espressjoni u l-libertà u l-pluraliżmu tal-midja, is-salvagwardji proċedurali applikabbli u r-regoli tal-Unjoni dwar il-protezzjoni tad-data, b'mod partikolari r-Regolament (UE) 2016/679.
is-setgħat li jirrikjedu lill-operaturi ekonomiċi jipprovdu informazzjoni rilevanti dwar il-katina tal-provvista, dwar id-dettalji tan-netwerk ta' distribuzzjoni, dwar il-kwantitajiet ta' prodotti fis-suq u dwar mudelli oħra tal-prodotti, li għandhom l-istess karatteristiċi tekniċi bħall-prodott inkwistjoni, meta dan ikun rilevanti għall-konformità mar-rekwiżiti applikabbli skont il-leġislazzjoni tal-Unjoni dwar l-armonizzazzjoni;
is-setgħa li jidħlu fi kwalunkwe bini, art jew mezz ta' trasport li l-operatur ekonomiku inkwistjoni juża għal skopijiet relatati mal-kummerċ tal-operatur ekonomiku, man-negozju, mas-sengħa jew mal-professjoni tiegħu, sabiex jidentifikaw nuqqas ta' konformità u jiksbu l-evidenza;
1.   L-awtoritajiet tas-sorveljanza tas-suq għandhom jieħdu miżuri xierqa jekk prodott soġġett għal-leġislazzjoni tal-Unjoni dwar l-armonizzazzjoni, meta jintuża skont l-għan maħsub tiegħu jew skont kundizzjonijiet li jistgħu jiġu previsti b'mod raġonevoli u meta jkun installat u miżmum kif suppost:
5.   Jekk l-operatur ekonomiku jonqos milli jieħu l-azzjoni korrettiva msemmija fil-paragrafu 3 jew meta n-nuqqas ta' konformità jew ir-riskju msemmi fil-paragrafu 1 jippersisti, l-awtoritajiet tas-sorveljanza tas-suq għandhom jiżguraw li l-prodott jiġi rtirat jew jissejjaħ lura, jew li t-tqegħid tiegħu fis-suq jiġi pprojbit jew limitat, u li l-pubbliku, il-Kummissjoni u l-Istati Membri l-oħra jkunu infurmati kif xieraq.
7.   Meta miżura nazzjonali titqies ġustifikata skont il-proċedura ta' salvagwardja applikabbli, jew meta ma jkun hemm l-ebda awtorità tas-sorveljanza tas-suq ta' Stat Membru ieħor li tkun ikkonkludiet il-kuntrarju kif imsemmi fl-Artikolu 11(9), l-awtoritajiet kompetenti tas-sorveljanza tas-suq fl-Istati Membri l-oħra għandhom jieħdu l-miżuri meħtieġa fir-rigward tal-prodott li ma jkunx konformi u għandhom idaħħlu l-informazzjoni rilevanti fis-sistema ta' informazzjoni u komunikazzjoni msemmija fl-Artikolu 34.
L-awtoritajiet tas-sorveljanza tas-suq għandhom iwettqu l-attivitajiet tagħhom b'livell għoli ta' trasparenza u għandhom iqiegħdu għad-dispożizzjoni tal-pubbliku kwalunkwe informazzjoni li jqisu li tkun rilevanti għall-protezzjoni tal-interessi tal-utenti finali. L-awtoritajiet tas-sorveljanza tas-suq għandhom jirrispettaw il-prinċipji ta' kunfidenzjalità u ta' segretezza professjonali u kummerċjali u għandhom jipproteġu d-data personali skont il-liġi tal-Unjoni u dik nazzjonali.
1.   Kwalunkwe miżura, deċiżjoni jew ordni meħuda jew magħmula mill-awtoritajiet tas-sorveljanza tas-suq skont il-leġislazzjoni tal-Unjoni dwar l-armonizzazzjoni jew dan ir-Regolament għandha tiddikjara r-raġunijiet eżatti li hi bbażata fuqhom.
1.   L-awtoritajiet tas-sorveljanza tas-suq għandhom jiżguraw li l-prodotti li jippreżentaw riskju serju jiġu rtirati jew jissejħu lura, meta ma jkun hemm l-ebda mezz effettiv ieħor disponibbli biex jitneħħa r-riskju serju, jew li t-tqegħid fis-suq tagħhom jiġi pprojbit. L-awtoritajiet tas-sorveljanza tas-suq għandhom jinnotifikaw dan minnufih lill-Kummissjoni, f'konformità mal-Artikolu 20.
4.   Id-deżinjazzjoni ta' faċilitajiet ta' ttestjar tal-Unjoni m'għandhiex taffettwa l-libertà tal-awtoritajiet tas-sorveljanza tas-suq, tan-Netwerk u tal-Kummissjoni li jagħżlu faċilitajiet ta' ttestjar għall-finijiet tal-attivitajiet tagħhom.
5.   Il-faċilitajiet ta' ttestjar iddeżinjati tal-Unjoni għandhom jipprovdu s-servizzi tagħhom lill-awtoritajiet tas-sorveljanza tas-suq, lin-Netwerk, lill-Kummissjoni u lil entitajiet governattivi jew intergovernattivi oħrajn biss.
9.   Il-Kummissjoni għandha tadotta atti ta' implimentazzjoni li jispeċifikaw il-proċeduri għad-deżinjazzjoni tal-faċilitajiet ta' ttestjar tal-Unjoni. Dawk l-atti ta' implimentazzjoni għandhom jiġu adottati f'konformità mal-proċedura ta' eżami msemmija fl-Artikolu 43(2).
1.   Għandu jkun hemm kooperazzjoni u skambju ta' informazzjoni effiċjenti fost l-awtoritajiet tas-sorveljanza tas-suq tal-Istati Membri, u bejn l-awtoritajiet tas-sorveljanza tas-suq u l-Kummissjoni u l-aġenziji rilevanti tal-Unjoni.
l-awtorità rikjesta tippreżenta raġunijiet raġonevoli li juru li l-fatt li tikkonforma mat-talba jista' jxekkel b'mod sostanzjali l-eżekuzzjoni tal-attivitajiet tagħha stess.
2.   L-awtorità rikjesta għandha mingħajr dewmien tieħu l-miżuri ta' infurzar xierqa u neċessarji kollha billi tuża s-setgħat mogħtija lilha permezz ta' dan ir-Regolament sabiex ittemm il-każ ta' nuqqas ta' konformità billi teżerċita s-setgħat stabbiliti fl-Artikolu 14 u kwalunkwe setgħa addizzjonali mogħtija lilha skont il-liġi nazzjonali.
Awtorità rikjesta tista' tirrifjuta li tikkonforma ma' talba għal miżuri ta' infurzar fi kwalunkwe waħda mis-sitwazzjonijiet li ġejjin:
l-awtorità rikjesta tippreżenta raġunijiet raġonevoli li juru li l-fatt li tikkonforma mat-talba jista' jxekkel b'mod sostanzjali l-eżekuzzjoni tal-attivitajiet tagħha stess.
4.   Il-Komunikazzjoni għandha ssir direttament bejn l-awtoritajiet tas-sorveljanza tas-suq involuti jew permezz tal-uffiċċji uniċi ta' kollegament tal-Istati Membri kkonċernati.
5.   Il-lingwi li għandhom jintużaw għat-talbiet skont l-Artikoli 22 u 23 u għal kull komunikazzjoni marbuta magħhom għandhom ikunu miftiehma mill-awtoritajiet tas-sorveljanza tas-suq ikkonċernati.
1.   L-Istati Membri għandhom jiddeżinjaw l-awtoritajiet doganali, awtorità waħda jew aktar tas-sorveljanza tas-suq jew kwalunkwe awtorità oħra fit-territorju tagħhom bħala l-awtoritajiet inkarigati mill-kontroll fuq il-prodotti li jidħlu fis-suq tal-Unjoni.
5.   L-awtoritajiet tas-sorveljanza tas-suq għandhom jipprovdu lill-awtoritajiet iddeżinjati f'konformità mal-paragrafu 1 informazzjoni dwar il-kategoriji ta' prodotti jew l-identità tal-operaturi ekonomiċi meta jkun ġie identifikat riskju ogħla ta' nuqqas ta' konformità.
8.   Il-Kummissjoni, wara li tikkonsulta man-Netwerk, tista' tadotta atti ta' implimentazzjoni li jistabbilixxu parametri referenzjarji u tekniki għall-kontrolli fuq il-bażi ta' analiżi tar-riskju komuni fil-livell tal-Unjoni sabiex jiġi żgurat infurzar konsistenti tal-liġi tal-Unjoni, biex jissaħħu l-kontrolli fuq il-prodotti li jidħlu fis-suq tal-Unjoni u biex jiġi żgurat livell uniformi u effettiv ta' tali kontrolli. Dawk l-atti ta' implimentazzjoni għandhom jiġu adottati skont il-proċedura ta' eżami msemmija fl-Artikolu 43(2).
9.   Il-Kummissjoni għandha tadotta atti ta' implimentazzjoni li jispeċifikaw id-dettalji tad-data li għandha tiġi sottomessa skont il-paragrafu 6 ta' dan l-Artikolu. Dawk l-atti ta' implimentazzjoni għandhom jiġu adottati f'konformità mal-proċedura ta' eżami msemmija fl-Artikolu 43(2).
l-isem, l-isem kummerċjali rreġistrat jew it-trademark irreġistrata u d-dettalji ta' kuntatt, inkluż l-indirizz postali, ta' operatur ekonomiku b'kompiti rigward il-prodott soġġett għal ċerta leġislazzjoni tal-Unjoni dwar l-armonizzazzjoni mhumiex indikati jew identifikabbli f'konformità mal-Artikolu 4(4); jew
3.   Meta l-awtoritajiet tas-sorveljanza tas-suq ikollhom bażi raġonevoli biex jemmnu li prodott ma jikkonformax mal-liġi tal-Unjoni dwar l-armonizzazzjoni applikabbli għalih jew jippreżenta riskju serju, huma għandhom jirrikjedu lill-awtoritajiet iddeżinjati skont l-Artikolu 25(1) biex jissospendu l-proċess għar-rilaxx tiegħu għal ċirkolazzjoni libera.
l-awtoritajiet iddeżinjati skont l-Artikolu 25(1) ikunu ġew informati mill-awtoritajiet tas-sorveljanza tas-suq dwar l-approvazzjoni tiegħu għar-rilaxx għaċ-ċirkolazzjoni libera.
1.   Meta l-awtoritajiet tas-sorveljanza tas-suq jikkonkludu li prodott jippreżenta riskju serju, dawn għandhom jieħdu l-miżuri biex jipprojbixxu t-tqegħid tal-prodott fis-suq u għandhom jeħtieġu li l-awtoritajiet iddeżinjati skont l-Artikolu 25(1) ma jirrilaxxawhx għaċ-ċirkolazzjoni libera. Dawn għandhom jeħtieġu lil dawn l-awtoritajiet biex jinkludu l-avviż li ġej fis-sistema ta' pproċessar ta' data doganali, u, fejn xieraq, fuq il-fattura kummerċjali li takkumpanja l-prodott u fuq kwalunkwe dokument ta' akkumpanjament rilevanti ieħor:
2.   Meta l-awtoritajiet tas-sorveljanza tas-suq jikkonkludu li prodott ma jistax jitqiegħed fis-suq peress li ma jikkonformax mal-liġi tal-Unjoni applikabbli għalih, dawn għandhom jieħdu l-miżuri biex jipprojbixxu t-tqegħid tal-prodott fis-suq u għandhom jeħtieġu li l-awtoritajiet iddeżinjati skont l-Artikolu 25(1) ma jirrilaxxawhx għaċ-ċirkolazzjoni libera. Dawn għandhom jeħtieġu lil dawk l-awtoritajiet biex jinkludu l-avviż li ġej fis-sistema ta' pproċessar tad-data doganali, u, fejn xieraq, fuq il-fattura kummerċjali li takkumpanja l-prodott u fuq kwalunkwe dokument ta' akkumpanjament rilevanti ieħor:
4.   L-awtoritajiet iddeżinjati skont l-Artikolu 25(1) jistgħu jeqirdu jew inkella jrendu inoperabbli prodott li jippreżenta riskju għas-saħħa u għas-sikurezza tal-utenti finali meta l-awtorità inkwistjoni tqis li jkun neċessarju u proporzjonat li jsir hekk. Il-kost tat-tali miżura għandu jiġġarrab mill-persuna fiżika jew ġuridika li tiddikjara l-prodott għaċ-ċirkolazzjoni libera.
1.   Fit-twettiq tal-kompiti stabbiliti fil-paragrafu 2, in-Netwerk għandu jindirizza kwistjonijiet orizzontali ġenerali ta' sorveljanza tas-suq bl-għan li tiġi ffaċilitata l-kooperazzjoni bejn l-uffiċċji uniċi ta' kollegament, kif ukoll il-Kummissjoni.
li jiffaċilita l-identifikazzjoni ta' prijoritajiet komuni għall-attivitajiet tas-sorveljanza tas-suq u l-iskambju ta' informazzjoni transsettorjali dwar l-evalwazzjonijiet tal-prodotti inklużi valutazzjoni tar-riskju, metodi u riżultati tal-ittestjar, żviluppi xjentifiċi riċenti u teknoloġiji ġodda, riskji emerġenti u aspetti oħra rilevanti għall-attivitajiet ta' kontroll u dwar l-implimentazzjoni tal-istrateġiji u l-attivitajiet tas-sorveljanza tas-suq nazzjonali;
li jivvaluta regolarment l-istrateġiji nazzjonali tas-sorveljanza tas-suq, filwaqt li l-ewwel evalwazzjoni bħal din issir sas-16 ta' Lulju 2024;
li jiffaċilitaw l-applikazzjoni uniformi tal-leġislazzjoni ta' armonizzazzjoni tal-Unjoni fil-qasam ta' kompetenza tagħhom bl-għan li tiżdied l-effiċjenza tas-sorveljanza tas-suq fis-suq intern kollu;
li tappoġġa l-funzjonament tal-Punti ta' Kuntatt tal-Prodotti li għandhom dmirijiet assenjati mill-Istati Membri b'rabta mal-leġislazzjoni tal-Unjoni dwar l-armonizzazzjoni;
li tassisti lin-Netwerk biex iwettaq xogħol preliminari jew anċillari li jsir b'rabta mal-implimentazzjoni tal-attivitajiet ta' sorveljanza tas-suq marbuta mal-applikazzjoni tal-leġislazzjoni tal-Unjoni dwar l-armonizzazzjoni, bħall-istudji, il-programmi, l-evalwazzjonijiet, l-analiżijiet komparattivi, il-programmi taż-żjarat u ż-żjarat konġunti reċiproċi, l-iskambju ta' persunal, ix-xogħol ta' riċerka, ix-xogħol fil-laboratorju, l-ittestjar tal-profiċjenza, it-testijiet bejn laboratorji u x-xogħol ta' valutazzjoni tal-konformità;
1.   Il-Kummissjoni għandha tkompli tiżviluppa u tmantni sistema ta' informazzjoni u komunikazzjoni għall-ġbir, għall-ipproċessar u għall-ħżin ta' informazzjoni, f'forma strutturata, dwar kwistjonijiet relatati mal-infurzar tal-leġislazzjoni tal-Unjoni dwar l-armonizzazzjoni, bl-għan li titjieb il-kondiviżjoni tad-data fost l-Istati Membri, inkluż għall-fini ta' talbiet għal informazzjoni, filwaqt li tingħata ħarsa ġenerali komprensiva tal-attivitajiet, ir-riżultati u x-xejriet tas-sorveljanza tas-suq. Il-Kummissjoni, l-awtoritajiet tas-sorveljanza tas-suq, l-uffiċċji uniċi ta' kollegament, u l-awtoritajiet iddeżinjati taħt l-Artikolu 25(1) għandu jkollhom aċċess għal dik is-sistema. Il-Kummissjoni għandha tiżviluppa u tmantni l-interfaċċja tal-utent pubbliku ta' din is-sistema, fejn għandha tiġi pprovduta informazzjoni ewlenija għall-utenti finali dwar l-attivitajiet ta' sorveljanza tas-suq.
4.   L-awtoritajiet tas-sorveljanza tas-suq għandhom idaħħlu fis-sistema ta' informazzjoni u komunikazzjoni b'rabta mal-prodotti mqiegħda fis-suq li fir-rigward tagħhom jkun sar kontroll dettaljat tal-konformità, mingħajr preġudizzju għall-Artikolu 12 tad-Direttiva 2001/95/KE u l-Artikolu 20 ta' dan ir-Regolament, u fejn applikabbli, fir-rigward ta' prodotti li jidħlu fis-suq tal-Unjoni li għalihom il-proċess tar-rilaxx għaċ-ċirkolazzjoni libera jkun ġie sospiż f'konformità mal-Artikolu 26 ta' dan ir-Regolament, fit-territorju tagħhom, l-informazzjoni li ġejja dwar:
7.   Il-Kummissjoni għandha tiżviluppa interfaċċja elettronika li tippermetti t-trażmissjoni ta' data bejn is-sistemi doganali nazzjonali u s-sistema ta' informazzjoni u komunikazzjoni. Din l-interfaċċja għandha tkun fis-seħħ fi żmien erba' snin mid-data ta' adozzjoni tal-att ta' implimentazzjoni rilevanti msemmi fil-paragrafu 8.
8.   Il-Kummissjoni għandha tadotta atti ta' implimentazzjoni li jispeċifikaw id-dettalji tal-arranġamenti ta' implimentazzjoni għall-paragrafi 1 sa 7 ta' dan l-Artikolu, u b'mod partikolari l-ipproċessar tad-data li għandu jiġi applikat fuq id-data miġbura skont il-paragrafu 1 ta' dan l-Artikolu u li jiddefinixxu d-data li għandha tintbagħat f'konformità mal-paragrafi 6 u 7 ta' dan l-Artikolu. Dawk l-atti ta' implimentazzjoni għandhom jiġu adottati f'konformità mal-proċedura ta' eżami msemmija fl-Artikolu 43(2).
1.   Sabiex titjieb l-effiċjenza tas-sorveljanza tas-suq fl-Unjoni, il-Kummissjoni tista' tikkoopera u tiskambja informazzjoni relatata mas-sorveljanza tas-suq mal-awtoritajiet regolatorji ta' pajjiżi terzi jew ma' organizzazzjonijiet internazzjonali fi ħdan il-qafas ta' ftehimiet konklużi bejn l-Unjoni u l-pajjiżi terzi jew l-organizzazzjonijiet internazzjonali. Kwalunkwe ftehim bħal dan għandu jkun ibbażat fuq ir-reċiproċità, jinkludi dispożizzjonijiet dwar il-kunfidenzjalità li jikkorrispondu għal dawk applikabbli fl-Unjoni, u jiżgura li kwalunkwe skambju ta' informazzjoni jkun konformi mal-liġi applikabbli tal-Unjoni.
3.   Il-Kummissjoni tista' tapprova sistema speċifika ta' kontroll qabel l-esportazzjoni relatat mal-prodotti mwettaq minn pajjiż terz fuq il-prodotti eżattament qabel ma jiġu esportati fl-Unjoni biex jiġi vverifikat li dawk il-prodotti jissodisfaw ir-rekwiżiti tal-leġislazzjoni tal-Unjoni dwar l-armonizzazzjoni applikabbli għalihom. L-approvazzjoni tista' tingħata fir-rigward ta' prodott wieħed jew aktar, fir-rigward ta' kategorija waħda jew aktar ta' prodott jew fir-rigward ta' prodotti jew ta' kategoriji ta' prodotti immanifatturati minn ċerti manifatturi.
Madankollu, l-awtoritajiet iddeżinjati skont l-Artikolu 25(1) jistgħu jwettqu kontrolli fuq dawk il-prodotti jew il-kategoriji ta' prodotti li jidħlu fis-suq tal-Unjoni, inkluż sabiex jiġi żgurat li l-kontrolli ta' qabel l-esportazzjoni mwettqa mill-pajjiż terz ikunu effettivi biex jiddeterminaw il-konformità mal-leġislazzjoni tal-Unjoni dwar l-armonizzazzjoni.
7.   L-approvazzjoni msemmija fil-paragrafu 3 għandha tispeċifika l-awtorità kompetenti tal-pajjiż terz li taħt ir-responsabbiltà tagħha għandhom jitwettqu l-kontrolli ta' qabel l-esportazzjoni u dik l-awtorità kompetenti għandha tkun il-kontroparti għall-kuntatti kollha mal-Unjoni.
9.   Meta l-kontrolli fuq il-prodotti li jidħlu fis-suq tal-Unjoni msemmija fil-paragrafu 3 ta' dan l-Artikolu jsibu nuqqas ta' konformità sinifikanti, l-awtoritajiet tas-sorveljanza tas-suq għandhom jinnotifikaw lill-Kummissjoni minnufih permezz tas-sistema ta' informazzjoni u komunikazzjoni msemmija fl-Artikolu 34 u jadattaw il-livell ta' kontrolli fuq it-tali prodotti.
10.   Il-Kummissjoni għandha tadotta atti ta' implimentazzjoni li japprovaw kull sistema speċifika ta' kontrolli ta' qabel l-esportazzjoni relatati mal-prodotti, imsemmija fil-paragrafu 3 ta' dan l-Artikolu. Dawk l-atti ta' implimentazzjoni għandhom jiġu adottati f'konformità mal-proċedura ta' eżami msemmija fl-Artikolu 43(2).
11.   Il-Kummissjoni għandha b'mod regolari timmonitorja l-funzjonament korrett tal-approvazzjoni mogħtija taħt il-paragrafu 3 ta' dan l-Artikolu. Il-Kummissjoni għandha tadotta atti ta' implimentazzjoni li jirtiraw dik l-approvazzjoni meta jinstab li l-prodotti li jkunu deħlin fis-suq tal-Unjoni ma jikkonformawx mal-leġislazzjoni tal-Unjoni dwar l-armonizzazzjoni f'numru sinifikanti ta' każijiet. Dawk l-atti ta' implimentazzjoni għandhom jiġu adottati f'konformità mal-proċedura ta' eżami msemmija fl-Artikolu 43(2). Il-Kummissjoni għandha tinforma minnufih lill-pajjiż terz ikkonċernat b'dan.
it-tqegħid għad-dispożizzjoni tal-Kummissjoni tal-għarfien espert tekniku jew xjentifiku għall-fini ta' assistenza lill-Kummissjoni fl-implimentazzjoni tagħha tal-kooperazzjoni amministrattiva ta' sorveljanza tas-suq;
l-implimentazzjoni tal-istrateġiji nazzjonali ta' sorveljanza tas-suq imsemmija fl-Artikolu 13;
it-twettiq ta' xogħol preliminari jew anċillari b'rabta mal-attivitajiet tas-sorveljanza tas-suq relatati mal-applikazzjoni tal-leġislazzjoni tal-Unjoni dwar l-armonizzazzjoni, bħall-istudji, il-programmi, l-evalwazzjonijiet, il-linji gwida, l-analiżijiet komparattivi, il-programmi taż-żjarat u ż-żjarat konġunti reċiproċi, l-iskambju ta' persunal, ix-xogħol ta' riċerka, l-attivitajiet ta' taħriġ, ix-xogħol fil-laboratorju, l-ittestjar tal-profiċjenza, it-testijiet bejn laboratorji u x-xogħol ta' valutazzjoni tal-konformità;
6.   L-approprjazzjonijiet allokati għall-attivitajiet imsemmija f'dan ir-Regolament għandhom ikunu stabbiliti kull sena mill-awtorità tal-baġit fil-limiti tal-qafas finanzjarju fis-seħħ.
7.   L-approprjazzjonijiet iddeterminati mill-awtorità baġitarja għall-finanzjament tal-attivitajiet tas-sorveljanza tas-suq jistgħu jkopru wkoll l-ispejjeż relatati max-xogħol preparatorju u mal-attivitajiet ta' monitoraġġ, ta' kontroll, ta' awditjar u ta' evalwazzjoni li huma meħtieġa għall-ġestjoni tal-attivitajiet stabbiliti f'dan ir-Regolament u għall-kisba tal-għanijiet tagħhom. Dawn l-ispejjeż għandhom jinkludu l-kostijiet tat-twettiq tal-istudji, tal-organizzazzjoni ta' laqgħat tal-esperti, tal-attivitajiet ta' informazzjoni u ta' komunikazzjoni, inkluża l-komunikazzjoni korporattiva tal-prijoritajiet politiċi tal-Unjoni sa fejn dawn ikunu relatati mal-għanijiet ġenerali tal-attivitajiet ta' sorveljanza tas-suq, l-ispejjeż marbuta man-netwerks tat-teknoloġija tal-informazzjoni li jiffokaw fuq l-ipproċessar u l-iskambju tal-informazzjoni flimkien mal-ispejjeż relatati l-oħra kollha ta' għajnuna teknika u amministrattiva mġarrba mill-Kummissjoni.
1.   Il-Kummissjoni għandha tieħu l-miżuri xierqa biex tiżgura li, meta jiġu implimentati l-miżuri ffinanzjati skont dan ir-Regolament, l-interessi finanzjarji tal-Unjoni jkunu protetti permezz tal-applikazzjoni ta' miżuri preventivi kontra l-frodi, il-korruzzjoni u kwalunkwe attività illegali oħra, permezz ta' kontrolli effikaċi u, jekk jiġu identifikati xi irregolaritajiet, permezz tal-irkupru tal-ammonti mħallsa bi żball u, fejn ikun il-każ, permezz ta' pieni amministrattivi u finanzjarji effettivi, proporzjonati u dissważivi.
2.   Il-Kummissjoni jew ir-rappreżentanti tagħha u l-Qorti tal-Awdituri għandu jkollhom is-setgħa ta' awditjar, abbażi ta' dokumenti u tal-verifiki fuq il-post, fuq il-benefiċjarji tal-għotjiet, il-kuntratturi u s-sottokuntratturi kollha li rċevew fondi tal-Unjoni skont dan ir-Regolament.
“1.   Meta l-awtoritajiet tas-sorveljanza tas-suq ta' Stat Membru wieħed ikollhom raġuni suffiċjenti li jemmnu li prodott tal-kostruzzjoni kopert minn standard armonizzat jew li għalih Valutazzjoni Teknika Ewropea nħarġet ma jiksibx il-prestazzjoni ddikjarata u jippreżenta riskju għas-sodisfazzjoni tar-rekwiżiti bażiċi għax-xogħlijiet ta' kostruzzjoni koperti b'dan ir-Regolament, huma għandhom iwettqu evalwazzjoni fir-rigward tal-prodott ikkonċernat li tkopri r-rekwiżiti rispettivi stabbiliti b'dan ir-Regolament. L-operaturi ekonomiċi rilevanti għandhom jikkooperaw kif meħtieġ mal-awtoritajiet tas-sorveljanza tas-suq.”.
1.   L-Istati Membri għandhom jistabbilixxu regoli dwar il-penali applikabbli għall-ksur ta' dan ir-Regolament u ta' leġislazzjoni tal-Unjoni dwar l-armonizzazzjoni elenkata fl-Anness II li jimponu obbligi fuq l-operaturi ekonomiċi u għandhom jieħdu l-miżuri kollha meħtieġa biex jiżguraw li jiġu implimentati skont il-liġi nazzjonali.
3.   L-Istati Membri għandhom sas-16 ta' Ottubru 2021, jinnotifikaw dawk id-dispożizzjonijiet lill-Kummissjoni, meta ma jkunux ġew notifikati preċedentement, u għandhom jinnotifikawha, mingħajr dewmien, b'kull emenda sussegwenti li taffettwahom.
1.   Sal-31 ta' Diċembru 2026 u kull ħames snin wara, il-Kummissjoni għandha twettaq evalwazzjoni ta' dan ir-Regolament fid-dawl tal-għanijiet li jfittex u għandha tippreżenta rapport dwarhom lill-Parlament Ewropew, lill-Kunsill u lill-Kumitat Ekonomiku u Soċjali Ewropew.
2.   Ir-rapport għandu jivvaluta jekk dan ir-Regolament laħaqx l-għanijiet tiegħu, b'mod partikolari fir-rigward tat-tnaqqis tan-numru ta' prodotti mhux konformi fis-suq tal-Unjoni, tal-iżgurar ta' infurzar effettiv u effiċjenti tal-leġislazzjoni tal-Unjoni dwar l-armonizzazzjoni fi ħdan l-Unjoni, tat-titjib tal-kooperazzjoni bejn l-awtoritajiet kompetenti u ta' tisħiħ tal-kontrolli fuq il-prodotti li jidħlu fis-suq tal-Unjoni, b'kunsiderazzjoni tal-impatt fuq in-negozji u b'mod partikolari fuq l-SMEs. Barra minn hekk, l-evalwazzjoni għandha tivvaluta wkoll il-kamp ta' applikazzjoni ta' dan ir-Regolament, l-effikaċja tas-sistema ta' evalwazzjoni bejn il-pari u tal-attivitajiet ta' sorveljanza tas-suq li jirċievu finanzjament tal-Unjoni fid-dawl tar-rekwiżiti tal-politiki u tal-liġi tal-Unjoni u l-possibbiltajiet li tkompli tittejjeb il-kooperazzjoni bejn l-awtoritajiet tas-sorveljanza tas-suq u l-awtoritajiet doganali.
3.   Sas-16 ta' Lulju 2023, il-Kummissjoni għandha tipprepara rapport ta' evalwazzjoni dwar l-implimentazzjoni tal-Artikolu 4. Ir-rapport għandu jevalwa b'mod partikolari l-kamp ta' applikazzjoni ta' dak l-Artikolu, l-effetti tiegħu u l-kostijiet u l-benefiċċji tiegħu. Ir-rapport għandu jkun akkumpanjat, fejn xieraq, minn proposta leġislattiva.
4.   Fi żmien erba' snin wara l-ewwel approvazzjoni ta' sistema speċifika ta' kontroll qabel l-esportazzjoni relatat mal-prodotti msemmija fl-Artikolu 35(3), il-Kummissjoni għandha twettaq evalwazzjoni tal-effetti u l-kosteffiċjenza tagħha.
5.   Sabiex tiġi ffaċilitata l-implimentazzjoni ta' dan ir-Regolament, il-Kummissjoni għandha tfassal linji gwida għall-implimentazzjoni prattika tal-Artikolu 4 għall-finijiet tal-awtoritajiet tas-sorveljanza tas-suq u l-operaturi ekonomiċi.
Meta l-kumitat ma jagħtix opinjoni, il-Kummissjoni m'għandhiex tadotta l-abbozz tal-att ta' implimentazzjoni fir-rigward tas-setgħat ta' implimentazzjoni msemmija fl-Artikoli 11(4), l-Artikolu 21(9), l-Artikolu 25(8), l-Artikolu 35(10) u l-Artikolu 35(11) ta' dan ir-Regolament, u għandu japplika t-tielet subparagrafu tal-Artikolu 5(4) tar-Regolament (UE) Nru 182/2011.
Dan ir-Regolament għandu jidħol fis-seħħ fl-għoxrin jum wara dak tal-pubblikazzjoni tiegħu f'Il-Ġurnal Uffiċjali tal-Unjoni Ewropea.
(14)  Id-Direttiva 2000/31/KE tal-Parlament Ewropew u tal-Kunsill tat-8 ta' Ġunju 2000 dwar ċerti aspetti legali tas-servizzi minn soċjetà tal-informazzjoni, partikolarment il-kummerċ elettroniku, fis-Suq Intern (Direttiva dwar il-kummerċ elettroniku) (ĠU L 178, 17.7.2000, p. 1).
(33)  Id-Direttiva 2015/1535 tal-Parlament Ewropew u tal-Kunsill tad-9 ta' Settembru 2015 li tistabbilixxi proċedura għall-għoti ta' informazzjoni fil-qasam tar-regolamenti tekniċi u tar-regoli dwar is-servizzi tas-Soċjetà tal-Informatika (ĠU L 241, 17.9.2015, p. 1).
(37)  Id-Direttiva 2000/14/KE tal-Parlament Ewropew u tal-Kunsill tat-8 ta' Mejju 2000 dwar l-approssimazzjoni tal-liġijiet tal-Istati Membri dwar emissjoni tal-ħoss fl-ambjent minn tagħmir għall-użu ta' barra (ĠU L 162, 3.7.2000, p. 1).
(55)  Id-Direttiva 2004/42/KE tal-Parlament Ewropew u tal-Kunsill tal-21 ta' April 2004 dwar il-limitazzjonijiet ta' emissjonijiet ta' kompożizzjonijiet organiċi volatili minħabba l-użu ta' solventi f'ċertu żebgħa u lostri u prodotti ta' lostru mil-ġdid ta' vetturi u li jemenda d-Direttiva 1999/13/KE (ĠU L 143, 30.4.2004, p. 87).
Id-Direttiva 94/11/KE tal-Parlament Ewropew u tal-Kunsill tat-23 ta' Marzu 1994 dwar l-approssimazzjoni tal-liġijiet, ir-regolamenti u d-dispożizzjonijiet amministrattivi tal-Istati Membri li għandhom x'jaqsmu mat-tikkettjar tal-materjali li jintużaw fil-komponenti ewlenin tax-xeddijiet tas-saqajn għall-bejgħ lill-konsumatur (ĠU L 100, 19.4.1994, p. 37);
Id-Direttiva 2000/14/KE tal-Parlament Ewropew u tal-Kunsill tat-8 ta' Mejju 2000 dwar l-approssimazzjoni tal-liġijiet tal-Istati Membri dwar emissjoni tal-ħoss fl-ambjent minn tagħmir għall-użu ta' barra (ĠU L 162, 3.7.2000, p. 1);
Id-Direttiva 2005/64/KE tal-Parlament Ewropew u l-Kunsill tas-26 ta' Ottubru 2005 dwar l-approvazzjoni tat-tip ta' vetturi bil-mutur fir-rigward tal-possibbiltajiet tal-użu mill-ġdid, tar-riċiklaġġ u tal-irkupru tagħhom, u li temenda d-Direttiva tal-Kunsill 70/156/KEE (ĠU L 310, 25.11.2005, p. 10);
Id-Direttiva 2007/45/KE tal-Parlament Ewropew u tal-Kunsill tal-5 ta' Settembru 2007 li tistabbilixxi regoli dwar kwantitajiet nominali għal prodotti mballati minn qabel, li tħassar id-Direttivi tal-Kunsill 75/106/KEE u 80/232/KEE, u li temenda d-Direttiva tal-Kunsill 76/211/KEE (ĠU L 247, 21.9.2007, p. 17);
Id-Direttiva 94/11/KE tal-Parlament Ewropew u tal-Kunsill tat-23 ta' Marzu 1994 dwar l-approssimazzjoni tal-liġijiet, ir-regolamenti u d-dispożizzjonijiet amministrattivi tal-Istati Membri li għandhom x'jaqsmu mat-tikkettjar tal-materjali li jintużaw fil-komponenti ewlenin tax-xeddijiet tas-saqajn għall-bejgħ lill-konsumatur (ĠU L 100, 19.4.1994, p. 37);
Id-Direttiva 2000/14/KE tal-Parlament Ewropew u tal-Kunsill tat-8 ta' Mejju 2000 dwar l-approssimazzjoni tal-liġijiet tal-Istati Membri dwar emissjoni tal-ħoss fl-ambjent minn tagħmir għall-użu ta' barra (ĠU L 162, 3.7.2000, p. 1);
Id-Direttiva 2005/64/KE tal-Parlament Ewropew u tal-Kunsill tas-26 ta' Ottubru 2005 dwar l-approvazzjoni tat-tip ta' vetturi bil-mutur fir-rigward tal-possibbiltajiet tal-użu mill-ġdid, tar-riċiklaġġ u tal-irkupru tagħhom, u li temenda d-Direttiva tal-Kunsill 70/156/KEE (ĠU L 310, 25.11.2005, p. 10);
Id-Direttiva 2007/45/KE tal-Parlament Ewropew u tal-Kunsill tal-5 ta' Settembru 2007 li tistabbilixxi regoli dwar kwantitajiet nominali għal prodotti mballati minn qabel, li tħassar id-Direttivi tal-Kunsill 75/106/KEE u 80/232/KEE, u li temenda d-Direttiva tal-Kunsill 76/211/KEE (ĠU L 247, 21.9.2007, p. 17);