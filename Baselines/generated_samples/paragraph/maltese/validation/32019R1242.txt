Il-miri ta’ tnaqqis tal-emissjonijiet tas-CO2 għall-flotot ta’ vetturi tqal ġodda fl-Unjoni kollha għalhekk jenħtieġ li jiġu stabbiliti għall-2025 u l-2030, filwaqt li jitqies il-perijodu ta’ żmien biex tiġġedded il-flotta tal-vetturi u l-ħtieġa li s-settur tat-trasport bit-triq jikkontribwixxi għall-miri tal-klima u tal-enerġija tal-Unjoni għall-2030 u lil hinn. Dan l-approċċ gradwali jipprovdi wkoll sinjal ċar u bikri għall-industrija biex taċċellera l-introduzzjoni fis-suq ta’ teknoloġiji għall-enerġija effiċjenti u vetturi tqal mingħajr emissjonijiet u b’emissjonijiet baxxi. L-introduzzjoni ta’ vetturi tqal mingħajr emissjonijiet jenħtieġ li tikkontribwixxi wkoll għall-indirizzar tal-problemi tal-mobilità urbana. Filwaqt li huwa essenzjali li jitnaqqsu l-emissjonijiet tas-CO2 mit-trasport bit-triq, il-promozzjoni ta’ tali vetturi tqal mill-manifatturi hija importanti wkoll biex jitnaqqsu b’mod effettiv is-sustanzi li jniġġsu l-arja u l-livelli tal-ħoss eċċessivi fil-bliet u fiż-żoni urbani.
Sabiex jiġi sfruttat bis-sħiħ il-potenzjal tal-effiċjenza enerġetika u jkun żgurat li s-settur tat-trasport bit-triq kollu kemm hu jikkontribwixxi għat-tnaqqis miftiehem fl-emissjonijiet tal-gassijiet serra, huwa xieraq li l-istandards tal-prestazzjoni tal-emissjonijiet tas-CO2 diġà eżistenti għall-karozzi tal-passiġġieri ġodda u għall-vetturi kummerċjali ħfief ġodda jiġu kkomplementati billi jiġu stabbiliti standards tal-prestazzjoni tal-emissjonijiet tas-CO2 għall-vetturi tqal ġodda. Dawk l-istandards tal-prestazzjoni se jkunu forza li tagħti spinta lill-innovazzjoni f’teknoloġiji effiċjenti fl-użu tal-fjuwil, u jikkontribwixxu biex tissaħħaħ il-pożizzjoni fuq quddiem fit-teknoloġija tal-manifatturi u tal-fornituri tal-Unjoni, u jiżguraw impjiegi ta’ livell għoli ta’ ħiliet fuq terminu ta’ żmien twil.
Filwaqt li jitqiesu li t-tibdil fil-klima hu problema transfruntiera u l-ħtieġa li jitħares suq uniku li jiffunzjona sew għas-servizzi tat-trasport bit-triq u anki għall-vetturi tqal filwaqt li tiġi evitata l-frammentazzjoni tas-suq, huwa xieraq li jiġu stabbiliti standards tal-prestazzjoni tal-emissjonijiet tas-CO2 għall-vetturi tqal fil-livell tal-Unjoni. Jenħtieġ li dawk l-istandards tal-prestazzjoni jkunu mingħajr preġudizzju għal-liġi tal-Unjoni dwar il-kompetizzjoni.
Meta jkunu qed jiġu ddefiniti l-livelli tat-tnaqqis tal-emissjonijiet tas-CO2 li jenħtieġ li tilħaq il-flotta tal-vetturi tqal tal-Unjoni, jenħtieġ li jitqiesu l-effikaċja ta’ dawk il-livelli tat-tnaqqis fejn jidħol il-kontribut kosteffettiv li jagħtu biex jitnaqqsu l-emissjonijiet tas-CO2 mis-setturi koperti bir-Regolament (UE) 2018/842 tal-Parlament Ewropew u tal-Kunsill (4) sal-2030, l-ispejjeż u l-iffrankar li jkollhom is-soċjetà, il-manifatturi, l-operaturi tat-trasport, u l-konsumaturi, kif ukoll l-implikazzjonijiet diretti u indiretti tagħhom fuq l-impjiegi, l-innovazzjoni u l-kobenefiċċji ġġenerati mil-lat ta’ tnaqqis fit-tniġġis tal-arja u sigurtà aħjar tal-enerġija.
Iddaħħlet proċedura ġdida għad-determinazzjoni tal-emissjonijiet tas-CO2 u tal-konsum tal-fjuwil ta’ vetturi tqal individwali, bħala parti mill-implimentazzjoni tar-Regolament (KE) Nru 595/2009 tal-Parlament Ewropew u tal-Kunsill (5). Ir-Regolament tal-Kummissjoni (UE) 2017/2400 (6) jipprovdi metodoloġija, abbażi tal-għodda VECTO, li permezz tagħha jistgħu jiġu simulati l-emissjonijiet tas-CO2 u l-konsum tal-fjuwil ta’ vetturi tqal sħaħ. Dik il-metodoloġija tippermetti li jitqiesu d-diversità tas-settur tal-vetturi tqal u l-grad għoli ta’ personalizzazzjoni tal-vetturi tqal individwali. Bħala l-ewwel pass, mill-1 ta’ Lulju 2019, l-emissjonijiet tas-CO2 jiġu ddeterminati għal erba’ gruppi ta’ vetturi tqal li jammontaw għal madwar 65 % sa 70 % tal-emissjonijiet kollha tas-CO2 għall-flotta tal-vetturi tqal tal-Unjoni.
Jenħtieġ li tiġi stabbilita mira tat-tnaqqis tal-emissjonijiet tas-CO2 għall-2025 bħala tnaqqis relattiv ibbażat fuq l-emissjonijiet tas-CO2 medji ta’ dawk il-vetturi tqal li ġew irreġistrati għall-ewwel darba fil-perijodu mill-1 ta’ Lulju 2019 sat-30 ta’ Ġunju 2020, li tkun tirrifletti l-użu ta’ teknoloġiji kosteffettivi disponibbli faċilment għall-vetturi konvenzjonali. Mill-2030 ’il quddiem, jenħtieġ li tiġi stabbilita wkoll mira ta’ tnaqqis tal-emissjonijiet tas-CO2. Dik il-mira jenħtieġ li tapplika sakemm ma jiġix deċiż mod ieħor skont ir-rieżami li għandu jsir fl-2022. Il-mira tal-2030 jenħtieġ li tiġi vvalutata b’konformità mal-impenji tal-Unjoni Ewropea skont il-Ftehim ta’ Pariġi.
Sabiex tiġi żgurata r-robustezza tal-emissjonijiet tas-CO2 ta’ referenza fir-rigward tal-emissjonijiet tas-CO2 tal-vetturi tqal li jkunu qed jiżdiedu minħabba mezzi proċedurali indebiti, li ma jirrappreżentax sitwazzjoni fejn l-emissjonijiet tas-CO2 diġà huma regolati, ikun adatt li tiġi pprovduta metodoloġija għall-korrezzjoni tal-emissjonijiet tas-CO2 ta’ referenza fejn ikun meħtieġ.
Jeħtieġ li tiġi żgurata distribuzzjoni ġusta tar-rekwiżiti tat-tnaqqis tal-emissjonijiet tas-CO2 ġenerali fost il-manifatturi, filwaqt li titqies id-diversità tal-vetturi tqal fejn jidħlu d-disinn tagħhom u x-xejriet tas-sewqan, il-kilometraġġ annwali, it-tagħbija u l-konfigurazzjoni tat-trejler. Għalhekk jixraq li ssir distinzjoni bejn il-vetturi tqal skont subgruppi tal-vetturi differenti u separati li jirriflettu x-xejra tipika tal-użu tal-vetturi u karatteristiċi tekniċi speċifiċi. Bl-istabbiliment ta’ miri speċifiċi annwali tal-emissjonijiet tas-CO2 għall-manifatturi bħala medja ponderata tal-miri ddefiniti għal kull tali subgrupp tal-vetturi, il-manifatturi jkunu qed jingħataw il-mezzi biex jibbilanċjaw b’mod effettiv xi sottoprestazzjoni possibbli ta’ vetturi f’ċerti subgruppi tal-vetturi bi prestazzjoni superjuri għall-miri f’subgruppi oħra tal-vetturi, filwaqt li jkunu qed jitqiesu l-emissjonijiet tas-CO2 medji tul il-ħajja tal-vetturi f’subgruppi tal-vetturi differenti.
Il-konformità tal-manifattur mal-miri speċifiċi annwali tiegħu tal-emissjonijiet tas-CO2 jenħtieġ li tiġi vvalutata abbażi tal-emissjonijiet tas-CO2 medji tiegħu. Għad-determinazzjoni tal-emissjonijiet tas-CO2 speċifiċi medji, jenħtieġ li jitqiesu wkoll l-ispeċifiċitajiet li huma riflessi fil-miri tas-subgruppi differenti tal-vetturi. Minħabba f’hekk, jenħtieġ li l-emissjonijiet tas-CO2 speċifiċi medji ta’ manifattur jiġu bbażati fuq l-emissjonijiet medji tas-CO2 ddeterminati għal kull subgrupp tal-vetturi, inklużi ponderazzjoni bbażata fuq il-kilometraġġ annwali medja preżunta u t-tagħbija medja tiegħu, li tirrifletti l-emissjonijiet tas-CO2 totali tul il-ħajja. Minħabba l-potenzjal tat-tnaqqis limitat tal-emissjonijiet tas-CO2 tal-vetturi professjonali, jenħtieġ li dawn il-vetturi ma jitqisux għall-kalkolu tal-emissjonijiet speċifiċi medji tas-CO2.
Sabiex tiġi żgurata t-tranżizzjoni bla xkiel lejn mobilità mingħajr emissjonijiet, u biex jingħataw inċentivi għall-iżvilupp u l-użu ta’ vetturi tqal mingħajr emissjonijiet u b’emissjonijiet baxxi fis-suq tal-Unjoni li jikkomplementaw l-istrumenti tan-naħa tad-domanda, bħad-Direttiva 2009/33/KE tal-Parlament Ewropew u tal-Kunsill (8), jenħtieġ li jiġi introdott mekkaniżmu ddedikat fil-forma ta’ krediti speċjali għall-perijodi ta’ rapportar qabel l-2025 u jenħtieġ li jiġi stabbilit punt ta’ riferiment għas-sehem ta’ vetturi tqal mingħajr emissjonijiet u b’emissjonijiet baxxi fil-flotta tal-manifattur għall-perijodi ta’ rapportar mill-2025 ’il quddiem.
Għall-finijiet tal-kalkolu tal-emissjonijiet speċifiċi medji tas-CO2 ta’ manifattur, fil-perijodi ta’ rapportar qabel l-2025, kull vettura tqila mingħajr emissjonijiet u b’emissjonijiet baxxi jenħtieġ li tingħadd għal ħafna drabi. Għall-perijodi ta’ rapportar mill-2025 ’il quddiem, jenħtieġ li l-emissjonijiet speċifiċi medji tas-CO2 ta’ manifattur jiġu kkalkulati billi titqies il-prestazzjoni tiegħu fil-konfront tal-punt ta’ riferiment ta’ vetturi tqal mingħajr emissjonijiet u b’emissjonijiet baxxi. Jenħtieġ li l-livell tal-inċentivi jvarja skont l-emissjonijiet tas-CO2 attwali tal-vettura. Biex jiġi evitat li jiddgħajfu l-għanijiet ambjentali, it-tnaqqis tal-emissjonijiet tas-CO2 li jirriżulta jenħtieġ li jkun soġġett għal limitu massimu.
Jenħtieġ li l-vetturi tqal b’emissjonijiet baxxi jiġu inċentivati biss jekk l-emissjonijiet tas-CO2 tagħhom ikunu inqas min-nofs tal-emissjonijiet tas-CO2 ta’ referenza tal-vetturi kollha fis-subgrupp tal-vetturi li għalih tappartjeni l-vettura tqila. Dak jinċentiva l-innovazzjoni f’dan il-qasam.
Meta jkun qed jitfassal il-mekkaniżmu tal-inċentivi għall-użu tal-vetturi tqal mingħajr emissjonijiet, dan jenħtieġ li jinkludi wkoll it-trakkijiet iżgħar li mhumiex soġġetti għall-miri tat-tnaqqis tal-emissjonijiet tas-CO2 skont dan ir-Regolament. Dawk il-vetturi għandhom benefiċċji sinifikanti wkoll meta jgħinu biex jingħelbu l-problemi tat-tniġġis tal-arja fil-bliet. Biex ikun żgurat li l-inċentivi huma bbilanċjati sew bejn it-tipi t-tnaqqis fil-medja tal-emissjonijiet tas-CO2 speċifiċi ta’ manifattur li jirriżulta minn trakkijiet iżgħar mingħajr emissjonijiet ikun soġġett ukoll għal limitu massimu.
F’każ ta’ nuqqas ta’ konformità mal-mira tal-emissjonijiet tas-CO2 speċifika tiegħu f’xi wieħed mill-perijodi ta’ rapportar ta’ 12-il xahar li jibda mill-1 ta’ Lulju 2025 sat-30 ta’ Ġunju 2030, jenħtieġ li manifattur ikun jista’ jikseb ukoll dejn limitat tal-emissjonijiet. Madankollu, il-manifatturi jenħtieġ li jxejnu kull dejn tal-emissjonijiet li jkun fadal fil-perijodu ta’ rapportar tas-sena 2029 li jintemm fit-30 ta’ Ġunju 2030.
Il-krediti tal-emissjonijiet u d-djun tal-emissjonijiet jenħtieġ li jitqiesu biss għall-finijiet tad-determinazzjoni tal-konformità ta’ manifattur mal-mira tal-emissjonijiet tas-CO2 speċifiċi tiegħu u mhux bħala assi li huma trasferibbli jew soġġetti għal miżuri fiskali.
Il-Kummissjoni jenħtieġ li timponi penali finanzjarja, fil-forma ta’ primjum għall-emissjonijiet tas-CO2 żejda, meta manifattur jinstab li għandu emissjonijiet tas-CO2 żejda, filwaqt li jitqiesu l-krediti tal-emissjonijiet u d-djun tal-emissjonijiet. L-informazzjoni dwar l-emissjonijiet tas-CO2 żejda tal-manifatturi jenħtieġ li tkun disponibbli għall-pubbliku. Biex il-manifatturi jingħataw inċentiv biżżejjed ħalli jieħdu miżuri biex jonqsu l-emissjonijiet tas-CO2 speċifiċi mill-vetturi tqal, huwa importanti li l-primjum ikun ogħla mill-ispejjeż marġinali medja tat-teknoloġiji meħtieġa biex jintlaħqu l-miri tal-emissjonijiet tas-CO2. Il-metodoloġija għall-ġbir tal-primjums jenħtieġ li tiġi ddeterminata permezz ta’ att ta’ implimentazzjoni, filwaqt li titqies il-metodoloġija adottata skont ir-Regolament (KE) Nru 443/2009 tal-Parlament Ewropew u tal-Kunsill (9). Jenħtieġ li l-primjum jitqies bħala dħul għall-baġit ġenerali tal-Unjoni Ewropea. Bħala parti mill-evalwazzjoni li għandha titwettaq skont ir-Regolament (UE) 2019/631, jenħtieġ li l-Kummissjoni tevalwa l-possibbiltà li dawn l-ammonti jiġu allokati għal fond speċifiku jew programm rilevanti li jkollu l-għan li jiżgura tranżizzjoni ġusta lejn mobilità mingħajr emissjonijiet u li jappoġġja t-taħriġ mill-ġdid, it-titjib tal-ħiliet u t-taħriġ tal-ħiliet l-oħra tal-ħaddiema fis-settur awtomobilistiku.
Biex tkun f’pożizzjoni li tieħu miżuri bħal dawn, il-Kummissjoni jenħtieġ li jkollha s-setgħat li tistabbilixxi u timplimenta proċedura biex tiġi vverifikata l-korrispondenza bejn l-emissjonijiet ta’ CO2 tal-vetturi tqal waqt is-servizz, kif stabbilit skont ir-Regolament (KE) Nru 595/2009 u l-miżuri ta’ implimentazzjoni tiegħu u ċ-ċifri tal-emissjonijiet ta’ CO2 rreġistrati fiċ-ċertifikati ta’ konformità, iċ-ċertifikat ta’ approvazzjoni individwali jew il-fajls ta’ informazzjoni tal-konsumatur. Meta tiġi żviluppata dik il-proċedura, jenħtieġ li titqies b’mod partikolari l-identifikazzjoni ta’ metodi, inkluż l-użu ta’ data mill-apparat abbord tal-monitoraġġ tal-konsum tal-fjuwil u/jew tal-enerġija, biex tinkixef kwalunkwe strateġija li permezz tagħha tittejjeb artifiċjalment il-prestazzjoni ta’ vettura f’termini ta’ CO2 fil-proċedura ta’ ttestjar tal-approvazzjoni tat-tip. Jekk waqt dawn il-verifiki jinstabu devjazzjonijiet jew strateġiji li jtejbu artifiċjalment il-prestazzjoni ta’ vettura f’termini ta’ CO2, dawk is-sejbiet għandhom jitqiesu bħala raġuni biżżejjed biex jiġi suspettat riskju serju ta’ nonkonformità mar-rekwiżiti stabbiliti fir-Regolament (KE) Nru 595/2009 u fir-Regolament (UE) 2018/858 tal-Parlament Ewropew u tal-Kunsill (10), u jenħtieġ li l-Istati Membri jieħdu, fuq dik il-bażi, il-miżuri meħtieġa skont il-Kapitolu XI tar-Regolament (UE) 2018/858.
L-effikaċja tal-miri tal-emissjonijiet tas-CO2 stipulati f’dan ir-Regolament hi ferm dipendenti fuq ir-rappreżentanza f’kundizzjonijiet reali tal-metodoloġija użata biex jiġu ddeterminati l-emissjonijiet tas-CO2. Konformi mal-Opinjoni tal-2016 tal-Mekkaniżmu għall-Parir Xjentifiku (SAM) b’rabta mal-vetturi ħfief, u r-rakkomandazzjoni tal-Parlament Ewropew wara l-inkjesta tiegħu dwar il-kejl tal-emissjonijiet fis-settur awtomobilistiku, jixraq ukoll fil-każ tal-vetturi tqal li jiddaħħal fis-seħħ mekkaniżmu li jivvaluta r-rappreżentanza f’kundizzjonijiet reali taċ-ċifri tal-emissjonijiet tas-CO2 u tal-konsum tal-enerġija ddeterminati skont ir-Regolament (UE) 2017/2400. L-aktar mod affidabbli biex tiġi żgurata r-rappreżentanza f’kundizzjonijiet reali ta’ dawk iċ-ċifri huwa billi tintuża data mil-apparat abbord tal-monitoraġġ tal-konsum tal-fjuwil u/jew tal-konsum tal-enerġija. Għalhekk, jenħtieġ li l-Kummissjoni jkollha s-setgħat biex tiżviluppa l-proċeduri meħtieġa għall-ġbir u l-ipproċessar tad-data dwar il-konsum tal-fjuwil u l-enerġija meħtieġa għat-twettiq ta’ valutazzjonijiet bħal dawn u biex tiżgura t-tqegħid ta’ din id-data għad-dispożizzjoni tal-pubbliku filwaqt li tagħmel dispożizzjonijiet għall-protezzjoni ta’ kwalunkwe data personali.
Il-Kummissjoni jenħtieġ li tivvaluta kif id-data dwar il-konsum tal-fjuwil u l-enerġija tista’ tgħin biex jiġi żgurat li l-emissjonijiet ta’ CO2 mill-vetturi stabbiliti permezz tal-għodda VECTO skont ir-Regolament (KE) Nru 595/2009 u l-miżuri ta’ implimentazzjoni tiegħu jibqgħu rappreżentattivi tal-emissjonijiet tas-CO2 f’kundizzjonijiet reali fuq tul ta’ żmien għall-manifatturi kollha u, b’mod aktar preċiż, kif din id-data tista’ tintuża biex tiġi sorveljata d-diskrepanza bejn iċ-ċifri tal-emissjonijiet tas-CO2 stabbiliti mill-għodda VECTO u l-emissjonijiet tas-CO2 f’kundizzjonijiet reali u, jekk ikun hemm bżonn, jiġi evitat milli tiżdied din id-diskrepanza.
Huwa importanti li jiġu vvalutati l-emissjonijiet tas-CO2 kollha taċ-ċiklu tal-ħajja minn vetturi tqal fil-livell tal-Unjoni. Għal dak il-għan, jenħtieġ li l-Kummissjoni tevalwa, mhux iktar tard mill-2023, il-possibbiltà li tiżviluppa metodoloġija komuni tal-Unjoni għall-valutazzjoni u r-rapportar konsistenti tad-data dwar l-emissjonijiet ta’ CO2 ta’ vetturi tqal introdotti fis-suq tal-Unjoni tul iċ-ċiklu tal-ħajja kollu tagħhom. Jenħtieġ li l-Kummissjoni tadotta miżuri ta’ segwitu, inklużi, fejn xieraq, proposti leġislattivi.
Sabiex ikunu żgurati kundizzjonijiet uniformi għall-implimentazzjoni ta’ dan ir-Regolament, is-setgħat ta’ implimentazzjoni fir-rigward tal-identifikazzjoni ta’ vetturi li huma ċċertifikati bħala vetturi vokazzjonali u tal-applikazzjoni ta’ korrezzjonijiet għall-emissjonijiet tas-CO2 medji annwali ta’ manifattur, tal-ġbir ta’ primjums tal-emissjonijiet tas-CO2 eċċessivi, tar-rapportar ta’ devjazzjonijiet taċ-ċifri ta’ emissjonijiet tas-CO2 u t-teħid inkunsiderazzjoni tagħhom fil-kalkolu tal-emissjonijiet tas-CO2 speċifiċi medji, tal-valutazzjoni tal-applikazzjoni tal-kundizzjonijiet li taħthom l-emissjonijiet tas-CO2 ta’ referenza ġew stabbiliti u l-kriterji sabiex jiġi stabbilit jekk dawk l-emissjonijiet żdidux indebitament u, jekk iva, kif għandhom jiġu kkoreġuti, tal-iżgurar li ċerti parametri li jirrigwardaw emissjonijiet tas-CO2 fir-realta’ u konsum tal-enerġija ta’ vetturi tqal ikunu disponibbli għall-Kummissjoni, tat-twettiq ta’ verifiki li ċ-ċifri tal-emissjonijiet tas-CO2 u tal-konsum tal-fjuwil fil-fajls ta’ informazzjoni tal-klijent jikkorrispondu għall-emissjoni tas-CO2 minn vetturi tqal waqt is-servizz u għall-konsum tal-fjwuil tal-vetturi tqal waqt is-servizz u dwar il-preżenza ta’ strateġiji sabiex jitjieb b’mod artifiċjali r-rendiment tal-vettura fit-testijiet imwettqa jew fil-kalkoli li jsiru, u tad-definizzjoni ta’ vettura rappreżentattiva waħda jew aktar ta’ subgrupp tal-vetturi abbażi ta’ liema aġġustament tat-tagħbija għandu jiġi stabbilit, jenħtieġ li jiġu kkonferiti lill-Kummissjoni. Sabiex jiġu żgurati kundizzjonijiet uniformi għall-implimentazzjoni tar-Regolament (KE) Nru 595/2009, is-setgħat ta’ implimentazzjoni fir-rigward tal-istabbiliment ta’ ċerti aspetti tar-rendiment ambjentali ta’ vetturi fil-kategoriji M2, M3, N2, N3, O3 u O4 jenħtieġ li jingħataw lill-Kummissjoni. Is-setgħat ta’ implimentazzjoni msemmija f’din il-premessa jenħtieġ li jkunu eżerċitati skont ir-Regolament (UE) Nru 182/2011 tal-Parlament Ewropew u tal-Kunsill (11).
Minħabba li l-għan ta’ dan ir-Regolament, notevolment l-istabbiliment ta’ standards tal-prestazzjoni tal-emissjonijiet tas-CO2 mill-vetturi tqal ġodda, ma jistax jinkiseb b’mod suffiċjenti mill-Istati Membri, iżda jista’, minħabba l-iskala u l-effetti tiegħu, jinkiseb aħjar fil-livell tal-Unjoni, l-Unjoni tista’ tadotta miżuri, b’konformità mal-prinċipju ta’ sussidjarjetà kif stabbilit fl-Artikolu 5 tat-Trattat dwar l-Unjoni Ewropea. B’konformità mal-prinċipju ta’ proporzjonalità, kif stabbilit f’dak l-Artikolu, dan ir-Regolament ma jmurx lil hinn minn dak meħtieġ sabiex jinkiseb dak l-għan.
Sabiex jikkontribwixxu għat-twettiq tal-mira tal-Unjoni li tnaqqas l-emissjonijiet tal-gassijiet serra tagħha bi 30 % inqas mil-livelli tal-2005 sal-2030 fis-setturi koperti bl-Artikolu 2 tar-Regolament (UE) 2018/842, u biex jintlaħqu l-għanijiet tal-Ftehim ta’ Pariġi, u biex ikun żgurat il-funzjonament tajjeb tas-suq intern, dan ir-Regolament jistabbilixxi rekwiżiti tal-prestazzjoni tal-emissjonijiet tas-CO2 għall-vetturi tqal ġodda, fejn l-emissjonijiet tas-CO2 speċifiċi tal-flotta tal-Unjoni ta’ vetturi tqal ġodda għandhom jitnaqqsu, meta mqabbel mal-emissjonijiet tas-CO2 ta’ referenza, kif ġej:
L-emissjonijiet tas-CO2 ta’ referenza għandhom ikunu bbażati fuq id-data tal-monitoraġġ irrapportata skont ir-Regolament (UE) 2018/956 għall-perijodu mill-1 ta’ Lulju 2019 sat-30 ta’ Ġunju 2020, minn issa ’l quddiem (“il-perijodu ta’ referenza”), għajr il-vetturi vokazzjonali, u għandhom jiġu kkalkulati skont il-punt 3 tal-Anness I ta’ dan ir-Regolament.
Dan għandu japplika wkoll, għall-finijiet tal-Artikolu 5 ta’, u tal-punt 2.3 tal-Anness I ta’, dan ir-Regolament, għall-vetturi tqal ġodda tal-kategorija N li ma jaqgħux fil-kamp ta’ applikazzjoni tar-Regolament (UE) Nru 510/2011 tal-Parlament Ewropew u tal-Kunsill (14) u li ma jissodisfawx il-karatteristiċi stabbiliti fil-punti (a) sa (d) tal-ewwel subparagrafu.
2.   Għall-finijiet ta’ dan ir-Regolament, il-vetturi msemmija fil-paragrafu 1 għandhom jitqiesu bħala vetturi tqal ġodda f’perijodu ta’ 12-il xahar partikolari li jibda mill-1 ta’ Lulju, jekk dawn ikunu rreġistrati fl-Unjoni għall-ewwel darba f’dak il-perijodu u ma kienu ġew qatt irreġistrati qabel barra mill-Unjoni.
“emissjonijiet tas-CO2 ta’ referenza” tfisser il-medja tal-emissjonijiet tas-CO2 speċifiċi fil-perijodu ta’ referenza msemmi fit-tieni paragrafu tal-Artikolu 1 tal-vetturi tqal ġodda kollha f’kull wieħed mis-subgruppi tal-vetturi, għajr il-vetturi vokazzjonali, iddeterminata skont il-punt 3 tal-Anness I;
“mira ta’ emissjonijiet tas-CO2 speċifiċi” tfisser il-mira tal-emissjonijiet tas-CO2 ta’ manifattur individwali, espressa fi g/tkm u ddeterminata kull sena għall-perijodu ta’ rapportar preċedenti skont il-punt 4 tal-Anness I;
“subgrupp tal-vetturi” tfisser grupp ta’ vetturi kif iddefinit fil-punt 1 tal-Anness I, li huma kkaratterizzati minn sett komuni u distint ta’ kriterji tekniċi rilevanti għad-determinazzjoni tal-emissjonijiet tas-CO2 u l-konsum tal-fjuwil ta’ dawn il-vetturi;
“vettura vokazzjonali” tfisser vettura tqila li għaliha ġew iddeterminati l-emissjonijiet tas-CO2 u l-konsum tal-fjuwil, skont ir-Regolament (KE) Nru 595/2009 u l-miżuri ta’ implimentazzjoni tiegħu, biss għal profili tal-missjoni għajr dawk definiti fil-punt 2.1 tal-Anness I għal dan ir-Regolament;
“vettura tqila mingħajr emissjonijiet” tfisser vettura tqila mingħajr magna tal-kombustjoni interna, jew b’magna tal-kombustjoni interna li tirrilaxxa anqas minn 1 g CO2/kWh kif iddeterminat skont ir-Regolament (KE) Nru 595/2009 u l-miżuri ta’ implimentazzjoni tiegħu, jew li tirrilaxxa anqas minn 1 g CO2/km kif iddeterminat skont ir-Regolament (KE) Nru 715/2007 tal-Parlament Ewropew u tal-Kunsill (16) u l-miżuri ta’ implimentazzjoni tiegħu;
“vettura tqila b’emissjonijiet baxxi” tfisser vettura tqila, li mhix vettura tqila mingħajr emissjonijiet, li għandha emissjonijiet tas-CO2 speċifiċi ta’ inqas min-nofs tal-emissjonijiet tas-CO2 ta’ referenza tal-vetturi kollha fis-subgrupp tal-vetturi li għalih tappartjeni l-vettura tqila, kif iddeterminat skont il-punt 2.3.3 tal-Anness I;
“profil tal-missjoni” tfisser kombinazzjoni ta’ ċiklu tal-veloċità mmirata, ċifra tat-tagħbija utli, konfigurazzjoni tal-karozzerija jew tat-trejler, u parametri oħra, jekk applikabbli, li jirrifletti l-użu speċifiku ta’ vettura, li abbażi tagħhom ġew iddeterminati l-emissjonijiet tas-CO2 u l-konsum tal-fjuwil uffiċjali ta’ vettura tqila;
1.   Mill-1 ta’ Lulju 2020 u għal kull perijodu ta’ rapportar sussegwenti, il-Kummissjoni għandha tiddetermina għal kull manifattur, il-fattur tal-vetturi mingħajr emissjonijiet u b’emissjonijiet baxxi għall-perijodu ta’ rapportar preċedenti.
Il-fattur tal-vetturi mingħajr emissjonijiet u b’emissjonijiet baxxi għandu jqis l-għadd u l-emissjonijiet tas-CO2 tal-vetturi tqal mingħajr emissjonijiet u b’emissjonijiet baxxi fil-flotta tal-manifattur f’perijodu ta’ rapportar, inklużi l-vetturi tqal mingħajr emissjonijiet imsemmija fit-tieni subparagrafu tal-Artikolu 2(1), kif ukoll il-vetturi vokazzjonali mingħajr emissjonijiet u b’emissjonijiet baxxi u għandu jiġi ddeterminat skont il-punt 2.3 tal-Anness I.
2.   Għall-perijodi ta’ rapportar mill-2019 sal-2024, il-vetturi tqal mingħajr emissjonijiet u b’emissjonijiet baxxi għandhom jitqiesu kif ġej għall-finijiet tal-paragrafu 1:
l-vetturi tqal b’emissjonijiet baxxi għandhom jingħaddu sa massimu ta’ żewġ vetturi skont funzjoni tal-emissjonijiet tas-CO2 speċifiċi tagħhom u l-livell limitu tal-emissjonijiet baxxi tas-subgrupp tal-vettura li fih tappartjeni l-vettura kif definit fil-punt 2.3.3 tal-Anness I.
3.   Għall-perijodi ta’ rapportar mill-2025, ’il quddiem, il-fattur ta’ mingħajr emissjonijiet u ta’ emissjonijiet baxxi għandu jiġi ddeterminat fuq il-bażi ta’ punt ta’ riferiment ta’ 2 % skont il-punt 2.3.2 tal-Anness I.
4.   Il-fattur tal-vetturi mingħajr emissjonijiet u b’emissjonijiet baxxi għandu jnaqqas l-emissjonijiet tas-CO2 speċifiċi medji ta’ manifattur b’massimu ta’ 3 %. Il-kontribut tal-vetturi tqal mingħajr emissjonijiet imsemmija fit-tieni subparagrafu tal-Artikolu 2(1) għal dak il-fattur għandu jnaqqas l-emissjonijiet tas-CO2 speċifiċi medji ta’ manifattur b’massimu ta’ 1,5 %.
Mill-1 ta’ Lulju 2026 u f’kull perijodu ta’ rapportar sussegwenti, il-Kummissjoni għandha tiddetermina għal kull manifattur, mira tal-emissjonijiet tas-CO2 speċifiċi fil-perijodu ta’ rapportar preċedenti. Dik il-mira tal-emissjonijiet tas-CO2 speċifiċi għandha tkun is-somma, tas-subgruppi tal-vetturi kollha, tal-prodotti ta’ dawn il-valur li ġejjin:
1.   Għall-finijiet tad-determinazzjoni tal-konformità ta’ manifattur mal-miri tal-emissjonijiet tas-CO2 speċifiċi tiegħu fil-perijodi ta’ rapportar tas-snin 2025 sa 2029, għandhom jitqiesu l-krediti tal-emissjonijiet jew id-djun tal-emissjonijiet tiegħu ddeterminati skont il-punt 5 tal-Anness I, li jikkorrispondu għall-għadd ta’ vetturi tqal ġodda, għajr il-vetturi vokazzjonali, tal-manifattur f’perijodu ta’ rapportar, immultiplikati:
Il-krediti tal-emissjonijiet għandhom jinkisbu fil-perijodi ta’ rapportar tas-snin 2019 sa 2029. Madankollu, il-krediti tal-emissjonijiet miksuba fil-perijodi ta’ rapportar tas-snin 2019 sa 2024 għandhom jitqiesu għall-finijiet tad-determinazzjoni tal-konformità tal-manifattur mal-mira tal-emissjonijiet tas-CO2 speċifiċi tal-perijodu ta’ rapportar tas-sena 2025 biss.
Id-djun tal-emissjonijiet għandhom jinkisbu fil-perijodi ta’ rapportar tas-snin 2025 sa 2029. Madanakollu, id-dejn tal-emissjoni totali tal-manifattur ma għandhomx jaqbeż il-5 % tal-mira tal-emissjonijiet tas-CO2 speċifiċi tal-manifattur fil-perijodu ta’ rapportar tas-sena 2025, immultiplikat bl-għadd ta’ vetturi tqal tal-manifattur f’dak il-perijodu (“il-limitu tad-djun tal-emissjonijiet”).
2.   It-trajettorja tat-tnaqqis tal-emissjonijiet tas-CO2 għandha tiġi stabbilita għal kull manifattur skont il-punt 5.1 tal-Anness I, abbażi ta’ trajettorja lineari bejn l-emissjonijiet tas-CO2 ta’ referenza msemmija fit-tieni paragrafu tal-Artikolu 1 u l-mira tal-emissjonijiet tas-CO2 għall-perijodu ta’ rapportar tas-sena 2025 kif speċifikat fil-punt (a) tal-ewwel paragrafu ta’ dak l-Artikolu, u bejn il-mira tal-emissjonijiet tas-CO2 għall-perijodu ta’ rapportar tas-sena 2025 u l-mira tal-emissjonijiet tas-CO2 għall-perijodi ta’ rapportar tas-sena 2030 ’il quddiem kif speċifikat fil-punt (b) tal-ewwel paragrafu ta’ dak l-Artikolu.
jekk, fi kwalunkwe perijodu ta’ rapportar tas-snin bejn l-2025 u l-2028, is-somma tad-djun tal-emissjonijiet mingħajr is-somma tal-krediti tal-emissjonijiet tkun taqbeż il-limitu tad-dejn tal-emissjonijiet imsemmi fit-tielet subparagrafu fl-Artikolu 7(1);
3.   Il-Kummissjoni għandha, permezz ta’ atti ta’ implimentazzjoni, tiddetermina l-modi għall-ġbir ta’ primjums għall-emissjonijiet tas-CO2 eċċessivi taħt il-paragrafu 1 ta’ dan l-Artikolu. Dawk l-atti ta’ implimentazzjoni għandhom jiġu adottati skont il-proċedura ta’ eżami msemmija fl-Artikolu 16(2).
1.   L-awtoritajiet tal-approvazzjoni tat-tip għandhom jgħarrfu lill-Kummissjoni, mingħajr dewmien, bi kwalunkwe devjazzjoni misjuba fiċ-ċifri tal-emissjonijiet tas-CO2 tal-vetturi tqal waqt is-servizz meta mqabbla maċ-ċifri indikati fiċ-ċertifikati tal-konformità jew fil-fajl tal-informazzjoni tal-klijenti msemmija fl-Artikolu 9(4) tar-Regolament (UE) 2017/2400 b’riżultat tal-verifiki mwettqa skont il-proċedura msemmija fl-Artikolu 13 ta’ dan ir-Regolament.
3.   Il-Kummissjoni għandha, permezz ta’ atti ta’ implimentazzjoni, tadotta regoli dettaljati dwar il-proċeduri għar-rapportar ta’ dawn id-devjazzjonijiet u biex jitqiesu fil-kalkolu tal-emissjonijiet tas-CO2 speċifiċi medji. Dawk l-atti ta’ implimentazzjoni għandhom jiġu adottati skont il-proċedura ta’ eżami msemmija fl-Artikolu 16(2).
Sabiex tiżgura r-robustezza u r-rappreżentanza tal-emissjonijiet tas-CO2 ta’ referenza bħala bażi għad-determinazzjoni tal-miri tal-emissjonijiet tas-CO2 għall-flotta kollha tal-UE, il-Kummissjoni għandha, permezz ta’ atti ta’ implimentazzjoni, tistabbilixxi metodoloġija għall-valutazzjoni tal-applikazzjoni tal-kundizzjonijiet li skonthom ġew iddeterminati u tistabbilixxi l-emissjonijiet tas-CO2 ta’ referenza u l-kriterji biex jiġu ddeterminati jekk dawk l-emissjonijiet ġewx miżjuda b’mod mhux xieraq u jekk iva, kif se jiġu korretti.
mill-1 ta’ Lulju 2020, għal kull manifattur, il-fattur ta’ mingħajr emissjonijiet u ta’ emissjonijiet baxxi fil-perijodu ta’ rapportar preċedenti, kif imsemmi fl-Artikolu 5(1);
mill-1 ta’ Lulju 2020 sat-30 ta’ Ġunju 2031, għal kull manifattur, it-trajettorja tat-tnaqqis tal-emissjoniji tas-CO2 tiegħu, il-krediti tal-emissjonijiet tiegħu u, mill-1 ta’ Lulju 2026 sat-30 ta’ Ġunju 2031, id-djun tal-emissjonijiet tiegħu fil-perijodu ta’ rapportar preċedenti, kif imsemmi fl-Artikolu 7;
Il-Kummissjoni għandha tippubblika ċ-ċifri aġġustati tal-emissjonijiet tas-CO2 ta’ referenza u għandha tapplikahom għall-kalkolu tal-miri tal-emissjonijiet tas-CO2 speċifiċi tal-manifattur applikabbli fil-perijodi ta’ rapportar li jibdew mid-data ta’ applikazzjoni tal-atti delegati li jaġġustaw iċ-ċifri.
Barra minn hekk, il-Kummissjoni għandha tiġbor regolarment data dwar l-emissjonijiet tas-CO2 u l-konsum tal-enerġija f’kundizzjonijiet reali ta’ vetturi tqal bl-użu ta’ apparat abbord ta’ monitoraġġ tal-konsum tal-fjuwil u/jew tal-enerġija u għandha tibda tagħmel dan bil-vetturi tqal ġodda rreġistrati mid-data ta’ applikazzjoni tal-miżuri msemmija fil-punt (b) tal-Artikolu 5c tar-Regolament (KE) Nru 595/2009.
2.   Għall-fini tal-paragrafu 1 ta’ dan l-Artikolu, il-Kummissjoni għandha tiżgura li l-parametri li ġejjin relatati mal-emissjonijiet tas-CO2 u l-konsum tal-enerġija f’kundizzjonijiet reali ta’ vetturi tqal ikunu disponibbli għaliha f’perijodi ta’ żmien regolari, mid-data ta’ applikazzjoni tal-miżuri msemmija fil-punt (b) tal-Artikolu 5c tar-Regolament (KE) Nru 595/2009, mill-manifatturi, l-awtoritajiet nazzjonali jew permezz tat-trasferiment dirett ta’ data mill-vetturi, skont il-każ:
3.   Sabiex jiġi evitat li d-diskrepanza fl-emissjonijiet f’kundizzjonijiet reali tkompli tiżdied, mhux aktar tard minn sentejn u ħames xhur wara d-data ta’ applikazzjoni tal-miżuri msemmija fil-punt (b) tal-Artikolu 5c tar-Regolament (KE) Nru 595/2009, il-Kummissjoni għandha tivvaluta kif id-data dwar il-konsum tal-fjuwil u l-enerġija tista’ tintuża biex jiġi żgurat li ċ-ċifri tal-emissjonijiet tas-CO2 u tal-konsum tal-enerġija tal-vetturi stabbiliti skont dak ir-Regolament jibqgħu rappreżentattivi tal-emissjonijiet f’kundizzjonijiet reali fuq tul ta’ żmien għal kull manifattur.
Kull sena, il-Kummissjoni għandha timmonitorja u tirrapporta fuq kif id-diskrepanza msemmija fl-ewwel subparagrafu tevolvi, u, bil-għan li tiġi evitata żieda f’dik id-diskrepanza, fl-2027 għandha tivvaluta l-fattibbiltà ta’ mekkaniżmu li jaġġusta l-emissjonijiet ta’ CO2 speċifiċi medji tal-manifattur mill-2030 ’il quddiem u, jekk ikun il-każ, tressaq proposta leġislattiva biex timplimenta tali mekkaniżmu.
4.   Il-Kummissjoni għandha tadotta, permezz ta’ atti ta’ implimentazzjoni, il-proċedura dettaljata għall-ġbir u l-ipproċessar tad-data msemmija fil-paragrafu 2 ta’ dan l-Artikolu. Dawk l-atti ta’ implimentazzjoni għandhom jiġu adottati skont il-proċedura ta’ eżami msemmija fl-Artikolu 16(2).
1.   Il-manifatturi għandhom jiżguraw li ċ-ċifri tal-emissjonijiet tas-CO2 u tal-konsum tal-fjuwil irreġistrati fil-fajl ta’ informazzjoni għall-klijent imsemmi fl-Artikolu 9(4) tar-Regolament (UE) 2017/2400 li jikkorrispondu għall-emissjonijiet tas-CO2 u l-konsum tal-fjuwil tal-vetturi tqal waqt is-servizz kif stabbiliti skont dak ir-Regolament.
2.   Wara d-dħul fis-seħħ tal-proċeduri msemmija fil-paragrafu 4, l-awtoritajiet tal-approvazzjoni tat-tip għandhom jivverifikaw, għal dawk il-manifatturi li ngħataw liċenzja biex joperaw l-għodda ta’ simulazzjoni skont ir-Regolament (KE) Nru 595/2009 u l-miżuri ta’ implimentazzjoni tiegħu, abbażi ta’ kampjuni ta’ vetturi xierqa u rappreżentattivi, li ċ-ċifri tal-emissjonijiet tas-CO2 u tal-konsum tal-fjuwil irreġistrati fil-fajls ta’ informazzjoni għall-klijent jikkorrispondu għall-emissjonijiet tas-CO2 u l-konsum tal-fjuwil tal-vetturi tqal waqt is-servizz kif stabbiliti skont dak ir-Regolament u l-miżuri ta’ implimentazzjoni tiegħu, billi jikkunsidraw, fost l-oħrajn, l-użu ta’ data disponibbli minn tagħmir ta’ monitoraġġ abbord tal-konsum tal-fjuwil u/jew l-enerġija.
L-awtoritajiet tal-approvazzjoni tat-tip għandhom jivverifikaw ukoll il-preżenza ta’ kwalunkwe strateġija abbord jew b’rabta mal-vetturi fil-kampjun li ttejjeb artifiċjalment il-prestazzjoni tal-vettura fit-testijiet imwettqa jew fil-kalkoli magħmula għall-fini ta’ ċertifikazzjoni tal-emissjonijiet tas-CO2 u tal-konsum tal-fjuwil billi, fost l-oħrajn, jużaw data mill-apparat ta’ monitoraġġ abbord tal-konsum tal-fjuwil u/jew tal-enerġija.
3.   Meta nuqqas ta’ korrispondenza taċ-ċifri tal-emissjoni tas-CO2 u tal-konsum tal-fjuwil li ma tistax tiġi attribwita għal funzjonament ħażin tal-għodda ta’ simulazzjoni, jew il-preżenza ta’ kwalunkwe strateġija li ttejjeb artifiċjalment il-prestazzjonit ta’ vettura, tinstab b’riżultat tal-verifiki mwettqa skont il-paragrafu 2, l-awtorità tal-approvazzjoni tat-tip responsabbli għandha, minbarra li tieħu l-miżuri meħtieġa stabbiliti fil-Kapitolu XI tar-Regolament (UE) 2018/858, tiżgura li l-fajls ta’ informazzjoni għall-klijent, iċ-ċertifikati ta’ konformità u ċ-ċertifikati ta’ approvazzjoni individwali huma kkoreġuti, skont il-każ.
4.   Il-Kummissjoni għandha tiddetermina l-proċeduri għat-twettiq tal-verifiki msemmija fil-paragrafu 2 ta’ dan l-Artikolu, permezz ta’ atti ta’ implimentazzjoni. Dawk l-atti ta’ implimentazzjoni għandhom jiġu adottati skont il-proċedura ta’ eżami msemmija fl-Artikolu 16(2).
2.   Meta l-proċeduri tal-approvazzjoni tat-tip stabbiliti fir-Regolament (KE) Nru 595/2009 u l-miżuri ta’ implimentazzjoni tiegħu jiġu modifikati b’emendi għajr dawk imsemmija fil-punti (b) u (c) tal-paragrafu 1 ta’ dan l-Artikolu b’tali mod biex il-livell tal-emissjonijiet tas-CO2 tal-vetturi rappreżentattivi definiti skont dan il-paragrafu jiżdied jew jonqos b’aktar minn 5 g CO2/km, il-Kummissjoni, b’konformità mal-punt (b) tal-ewwel subparagrafu tal-Artikolu 11(2), għandha tapplika fattur ta’ aġġustament għall-emissjonijiet tas-CO2 ta’ referenza li għandu jiġi kkalkulat b’konformità mal-formula stabbilita fil-punt 2 tal-Anness II.
valutazzjoni tal-użu ta’ vetturi tqal mingħajr emissjonijiet u b’emissjonijiet baxxi, filwaqt li jitqiesu l-miri stabbiliti fid-Direttiva 2009/33/KE kif ukoll il-parametri u l-kundizzjonijiet rilevanti li jaffettwaw it-tqegħid fis-suq ta’ tali vetturi tqal;
valutazzjoni tal-effikaċja tal-mekkaniżmu ta’ inċentivi għal vetturi tqal mingħajr emissjonijiet u b’emissjonijiet baxxi stabbilit fl-Artikolu 5 u l-adegwatezza tal-elementi differenti tiegħu, bil-għan li jiġi aġġustat għall-perijodu wara l-2025 lejn divrenzjar possibbli skont il-medda tas-sewqan mingħajr emissjonijiet u s-subgrupp tal-vettura, flimkien mal-fatturi ta’ ponderazzjoni tat-tagħbija u tal-kilometraġġ, b’data ta’ applikazzjoni li tagħti mill-inqas tliet snin ta’ tħejjija;
strettament għall-fini ta’ dan ir-Regolament, kunsiderazzjonijiet ta’ vetturi tqal u ta’ kombinazzjonijiet ta’ vetturi b’kont meħud tal-piżijiet u d-dimensjonijiet applikabbli għat-trasport nazzjonali, pereżempju kunċetti modulari u intermodali, filwaqt li jiġu vvalutati wkoll l-aspetti possibbli tas-sikurezza u l-effiċjenza tat-trasport, l-effetti intermodali, ambjentali, infrastrutturali u ta’ rikorrenza kif ukoll il-pożizzjoni ġeografika tal-Istati Membri;
5.   Sa mhux aktar tard mill-2023, il-Kummissjoni għandha, tevalwa l-possibbiltà li tiżviluppa metodoloġija komuni tal-Unjoni għall-valutazzjoni, u r-rapportar konsistenti ta’ data, dwar l-emissjonijiet tas-CO2 ta’ vetturi tqal ġodda li jitqiegħdu fis-suq tal-Unjoni. Il-Kummissjoni għandha tibgħat dik l-evalwazzjoni, inklużi, meta jkun xieraq, proposti adatti għal miżuri ta’ segwitu, bħal proposti leġislattivi, lill-Parlament Ewropew u lill-Kunsill.
3.   Meta l-kumitat ma jagħti ebda opinjoni, il-Kummissjoni ma għandhiex tadotta l-abbozz tal-att ta’ implimentazzjoni u għandu japplika t-tielet subparagrafu tal-Artikolu 5(4) tar-Regolament (UE) Nru 182/2011.
l-influwenza ta’ dawk il-vetturi fuq l-emissjonijiet tas-CO2, il-konsum tal-fjuwil, il-konsum tal-elettriku u l-medda ta’ sewqan mingħajr emissjonijiet tal-vetturi bil-mutur tkun iddeterminata b’konformità mal-metodoloġija msemmija fil-punt (a) tal-Artikolu 5c;
Għandhom jiżguraw ukoll li l-medda ta’ sewqan mingħajr emissjonijiet u l-konsum tal-elettriku ta’ dawk il-vetturi jiġu determinati b’konformità mal-metodoloġija msemmija fil-punt (c) tal-Artikolu 5c.
(*3)  Id-Direttiva 2007/46/KE tal-Parlament Ewropew u tal-Kunsill tal-5 ta’ Settembru 2007 li tistabbilixxi kwadru għall-approvazzjoni ta’ vetturi bil-mutur u l-karrijiet tagħhom, u ta’ sistemi, komponenti u unitajiet tekniċi separati maħsuba għal tali vetturi (Direttiva Kwadru) (ĠU L 263, 9.10.2007, p. 1)."
“1.   Sat-30 ta’ April ta’ kull sena, il-Kummissjoni għandha tippubblika rapport annwali bl-analiżi tagħha tad-data trażmessa mill-Istati Membri u l-manifatturi għall-perijodu ta’ rapportar preċedenti.”;
Il-Kummissjoni għandha tingħata s-setgħa li tadotta atti delegati b’konformità mal-Artikolu 10h biex taġġorna, għall-finijiet ta’ din id-Direttiva, il-lista ta’ fjuwils alternattivi msemmija fl-Artikolu 2 li jeħtieġu piż addizzjonali. Huwa ta’ importanza partikolari li l-Kummissjoni ssegwi l-prassi abitwali tagħha u twettaq konsultazzjonijiet ma’ esperti, inklużi esperti tal-Istati Membri, qabel ma tadotta dawk l-atti delegati.”;
(15)  Id-Direttiva 2007/46/KE tal-Parlament Ewropew u tal-Kunsill tal-5 ta’ Settembru 2007 li tistabbilixxi kwadru għall-approvazzjoni ta’ vetturi bil-mutur u l-karrijiet tagħhom, u ta’ sistemi, komponenti u unitajiet tekniċi separati maħsuba għal tali vetturi (Direttiva Kwadru) (ĠU L 263, 9.10.2007, p. 1).
hi l-għadd ta’ vetturi tqal ġodda tal-manifattur fis-subgrupptal-vettura sg, għajr il-vetturi vokazzjonali,skont il-punt (a) tal-ewwel paragrafu tal-Artikolu 4;
2.3.   Il-fattur ta’ mingħajr emissjonijiet u tal-emissjonijiet baxximsemmi fl-Artikolu 5
hu l-għadd ta’ vetturi tqal ġodda tal-manifattur li jissodisfawil-karatteristiċi stabbiliti fl-ewwel subparagrafu tal-Artikolu 2(1),għajr il-vetturi vokazzjonali, skont il-punt (a) tal-ewwel paragrafutal-Artikolu 4;
hu l-għadd ta’ vetturi tqal ġodda tal-manifattur li jissodisfawil-karatteristiċi stabbiliti fl-ewwel subparagrafu tal-Artikolu 2(1),għajr il-vetturi vokazzjonali, skont il-punt (a) tal-ewwel paragrafutal-Artikolu 4 u għajr il-vetturi tqal mingħajr emissjonijiet u b’emissjonijietbaxxi;
hi  hi s-somma tal-vetturi tqal kollha mingħajr emissjonijietu b’emissjonijiet baxxi li jissodisfaw il-karatteristiċi stabbilitifl-ewwel subparagrafu tal-Artikolu 2(1);
hu l-livell limitu ta’ emissjonijiet baxxi tas-subgrupptal-vettura sg li għalih tappartjeni l-vettura v kif definit fil-punt 2.3.3;
hu l-għadd totali ta’ vetturi tqal mingħajr emissjonijietu b’emissjonijiet baxxi li għadhom kif ġew irreġistrati li jissodisfawil-karatteristiċi stabbiliti fl-ewwel subparagrafu tal-Artikolu 2(1),fejn kull waħda minnhom tingħadd bħala ZLEVspecific skont il-formulata’ hawn taħt:
hu l-livell limitu ta’ emissjonijiet baxxi tas-subgrupptal-vettura sg li għalih tappartjeni l-vettura v kif definit fil-punt 2.3.3;
hu l-għadd totali ta’ vetturi tqal mingħajr emissjonijietli għadhom kif ġew irreġistrati msemmija fit-tieni subparagrafu tal-Artikolu2(1), u b’massimu ta’ 0,035 % ta’ Vtotal;
2.4.   Is-sehem tal-manifattur ta’ vetturi tqal ġodda f’subgrupp tal-vettura
hu l-għadd ta’ vetturi tqal ġodda tal-manifattur f’subgrupptal-vettura sg, għajr il-vetturi vokazzjonali,skont il-punt (a) tal-ewwel paragrafu tal-Artikolu 4;
hu l-fattur tal-kilometraġġ u tal-ponderazzjoni tat-tagħbijakif iddeterminat fil-punt 2.6;
hu l-fattur tal-kilometraġġ u tal-ponderazzjoni tat-tagħbijakif iddeterminat fil-punt 2.6;
hu l-fattur tal-kilometraġġ u tal-ponderazzjoni tat-tagħbijakif iddeterminat fil-punt 2.6;
hu l-għadd ta’ vetturi tqal ġodda tal-manifattur fil-perijoduta’ rapportar tas-sena Y, għajr il-vetturi vokazzjonali, skont il-punt(a) tal-ewwel paragrafu tal-Artikolu 4.
hu l-għadd ta’ vetturi tqal ġodda tal-manifattur fil-perijoduta’ rapportar tas-sena 2025, għajr il-vetturi vokazzjonali, skontil-punt (a) tal-ewwel paragrafu tal-Artikolu 4.
huma l-krediti tal-emissjonijiet għall-perijodu ta’ rapportartas-sena Y kif iddeterminati skont il-punt 5.2.
huma d-djun tal-emissjonijiet għall-perijodu ta’ rapportartas-sena Y kif iddeterminati skont il-punt 5.2;
huma l-krediti tal-emissjonijiet għall-perijodu ta’ rapportartas-sena Y kif iddeterminati skont il-punt 5.2;
1.   IL-FATTURI TAL-AĠĠUSTAMENT TAT-TAGĦBIJA MSEMMIJA FIL-PUNT C TAL-ARTIKOLU 14(1)
Soġġett għall-punt (a) tal-Artikolu 11(2), għall-finijiet tal-kalkolu tal-emissjonijiet tas-CO2 ta’ referenza msemmi fit-tieni paragrafu tal-Artikolu 1, il-ponderazzjonijiet tal-profil tal-missjoni u ċ-ċifri tat-tagħbija applikabbli fil-perijodu ta’ rapportar meta l-bidliet imsemmija fil-punt (c) tal-Artikolu 14(1) jibdew japplikaw għall-vetturi tqal ġodda kollha għandhom jintużaw u l-emissjonijiet tas-CO2 fi g/km ta’ vettura tqila v iddeterminati għal profil ta’ missjoni mp imsemmi fit-Tabella 2 fil-punt 2.1 tal-Anness I għandhom jiġu aġġustati kif ġej:
hi ċ-ċifra tat-tagħbija, li kienet attribwita għall-vettura v fis-subgrupp tal-vettura sg fuq il-missjoni tal-profil mp fil-perijodu ta’ referenza, skont it-Tabella 3 tal-punt 2.5 tal-Anness I, għall-finijiet tal-istabbiliment tad-data tal-monitoraġġ għall-perijodu ta’ referenza kif irrappurtat skont ir-Regolament (UE) 2018/956;
hi ċ-ċifra tat-tagħbija attribwita għall-vetturi fis-subgrupp tal-vettura sg fuq il-profil tal-missjoni mp fil-perijodu ta’ rapportar meta l-bidliet imsemmija fil-punt (c) tal-Artikolu 14(1) jibdew japplikaw għall-vetturi tqal ġodda kollha, skont it-Tabella 3 tal-punt 2.5 tal-Anness I;
Soġġett għal-punt (b) tal-Artikolu 11(2), għall-finijiet tal-kalkolu tal-emissjonijiet tas-CO2 ta’ referenza msemmi fit-tieni subparagrafu tal-Artikolu 1, il-ponderazzjonijiet tal-profil tal-missjoni u ċ-ċifri tat-tagħbija applikabbli fil-perijodu ta’ rapportar meta l-bidliet imsemmija fil-punt (c) tal-Artikolu 14(1) jibdew japplikaw għall-vetturi tqal ġodda kollha għandhom jintużaw u l-emissjonijiet tas-CO2 fi g/km ta’ vettura tqila v iddeterminati għal profil ta’ missjoni mp imsemmi fil-punt 2.1 tal-Anness I għandhom jiġu aġġustati kif ġej: